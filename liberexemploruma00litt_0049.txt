DE CORPORE CHRISTI 11

Quod ita factum est. Nam cum idem [fol. 27a] monachus per-
venisset ad mortem, atque anxie se quereret fratribus comendare
et ei nullus applicare vel loqui dignaretur, carnalis ei frater cur
ab omnibus esset abhominatus indicavit. Qui protinus de suo
reatu vehementer ingemuit atque in ipsa sua tristicia exivit e
corpore. Qui ita sepultus est ut dixeram. Sed fratres omnes
eadem sententia eius perturbati ceperunt singuli extrema queque
et vilia et que eis regulariter habere semper licuerat, ad medium
proferre, vehementer formidare ne quid apud se esset unde re-
prehendi potuissent. Cum vero post mortem triginta iam dies
peracti essent, cepit animus meus defuncto fratri compati eiusque
cum dolore gravi supplicia pensare, et si quid esset erepcionis
eius remedium querere. Tunc evocato ad me eodem Precioso
monasterii nostri preposito, tristis dixi: ‘ Diu est quod frater
ille qui defunctus est in igne cruciatur. Debemus ei aliquid
caritatis impendere et eum in quantum possumus ut eripiatur,
adiuvare. Vade itaque et ab hodierna die diebus xxxa continuis
offerre pro eo sacrificium stude, ut nullus omnino pretermittatur
dies, quo pro absolucione illius sanitatis hostia non ymolatur.’
Qui protinus abcessit et paruit. Nobis autem alia curantibus
atque evolutos dies non numerantibus, idem frater qui defunctus
fuerat nocte quadam fratri suo germano Copioso per visionem ap-
paruit. Quem ille cum vidisset inquisivit, dicens: ‘Quid est
frater? Quomodo es?’ Qui ipse respondit: ‘Nunc usque
male fui, sed modo bene sum quia hodie communionem recepi ’.
Quod idem Copiosus pergens protinus in monasterio fratribus
indicavit. Fratres vero sollicite computaverunt dies, et ipse
dies extitit quo pro eo tricessima oblatio fuerat expleta. Cumque
vel Copiosus nesciret quid pro eo fratres agerent vel fratres
ignorarent quid de illo Copiosus vidisset, uno eodemque tempore
dum cognoscit ille quid illi egerint atque isti [sol. 27l7] cog-
noscunt quod ille viderat, concordante simul visione et sacri-
ficio, res aperte claruit, quia frater qui defunctus fuerat per
salutarem hostiam supplicium evasit. Explicit hoc exemplum.—
Colligat predicator sentenciam secundum quod materie congruit
et edificacio requirit audiencium.
(19) Alia quoque duo exempla subiungit dulcia et memoria Greg.

sempiterna [digna], quorum primum describens ait in huncss}{¹·’lv’

