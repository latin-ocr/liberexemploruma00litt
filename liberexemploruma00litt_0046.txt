G.E., 1,
ix (p- 34)-

1 Cor. xi,
29.

G.E.‚ Ι,
liv (p. 163).

Ibid.‚ liv
(p. 163).

8 LIBER EXEMPLORUM

Ricardus Albericanus nuncupative dicebatur. Speculum autem
religionis et bone moralitatis hic erat in clero, ieiuniis et vigiliis,
abstinenciis multis et orationum instanciis corpus affligens,
seque in elemosinarum largicionibus totum exhauriens. Hic
tamen cum morbo letali correptus decubuisset, oblatum ei
corpus dominicum sumere non potuit. Quinimmo vultum
etiam invitus avertit, dicens ei hoc digno Dei iudicio contigisse
quia firmam huius articuli fidem nunquam habere prevaluit.
Et sic absque viatico carnis universe viam gressus et utinam
bonam, rebus humanis exemptus est.

(13) Secundum autem exemplum non multo minus horridum
et ibidem scriptum et in hec verba. Item exemplum de
Urbano papa tertio ab Alexandro tertio, qui de archiepiscopo
Mediolanensi in apostolatum assumptus, vir eloquens ecclesi-
astici rigoris atque iusticie, zelum habens secundum quod
exteriora1 pretendebant, cum in mortis articulo decubuisset,
sedit quasi ad exequias eius mulier, sicut fama ferebat, instinctu
demonum prestolans eripere viaticum de ore eius : quod quidem
assumptum transmittere non valebat. Nos autem causam huius
impedimenti scire non valemus: nihilominus tamen dolorosum
impedimentum fuisse cognoscimus—Exemplum eciam timoris
hinc habemus notabile, ut cum timore magno ad hanc celestem
mensam [fol. 2 5b] accedamus, ne, etsi sumamus ferculum vite
sacramentaliter, virtute privemur tante refeccionis; immo quod
gravius est, quod erat ad vitam, ad dampnationem sumamus
eternam. Quia qm· manducat et bibit z‘ndzgne, etc.

(14) Tertium in eodem. Quidam de Eboraci finibus corpus
Domini die paschali sumpsit indigne, non enim sacre penitentie
pro peccatis suis se subdiderat. Qui eodem die post prandium
quod sumpserat totum evomuit, similiter in crastino sic et die
tertio, nec cessavit donec spiritum exalavit.

(15) Quartum etiam ibidem scribitur in hec verba. Contigit
etiam hiis nostris diebus in Anglia Devonee finibus quendam
die paschali inter alios eukaristiam sumpsisse. Quam tamen
integram ore reservatam, qua de causa nescio, custodivit et
statim domum redeundo ortumque suum intrando, vindicta
divinitus data, se propriis manibus laqueo suspendit.

1 MS. exc’ciora.

