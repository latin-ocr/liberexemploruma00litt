126 LIBER EXEMPLORUM

quondam visitator Hybernie, de quodam imperatore Almannie
nomine Henrico, qui et nunc sanctus Henricus in terra illa
appellatur. Retulit autem quod iste dux quidam fuit iuvenis
unius ducatus in regno Almannie. Iuvenis, inquam, dux erat,
tanquam qui noviter ad ducatum suum iure hereditario perven-
erat. Dux autem iste quadarn vice, nichil extraneum suspicatus,
audivit quandam vocem hoc verbum dicentem sibi 2 ‘Post sex ’.
Deliberavit igitur iste quid hoc posset portendere, et diffinivit in
corde suo quo hoc aliud non erat nisi quod Dominus eum pre-
munierat quod post sex dies esset moriturus. Quid igitur agit?
Statim accessit ad confessionem et mundavit cor suum, et per
sex dies continuos fuit in orationibus et elemosinis, totus igitur
toto corde deditus huiusmodi negociis, sicut ille qui post sex
dies mortem sibi affuturam certitudiniter expectabat. Sed
ecce transierunt sex dies, et etiam septimus. . . .
[lee rest is wanting]

