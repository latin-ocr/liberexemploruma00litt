Turpin. de
vita Car

Magni.

36 LIBER EXEMPLORUM

manserat huiuscemodi sceleris conscius videretur, eundem falsa
criminacione ad penam exposcunt. Ille dum innocenciam suam
sine causa periclitari videret et divinum auxilium intima cordis
devocione sibi adesse imploraret, ecce subito qui mortuus fuerat
resurrexit, et omne gestum cunctis astantibus et mirantibus
exponens innocentem absolvit. Referebat se ab eodem angelo
malo a quo ad interfeccionem sui persuasus fuerat ad tormenta
deductum: set dum duceretur, quendam splendida facie virum
quem sanctum Iacobum fuisse aiebat euntibus occurrisse, eumque
ereptum in celum ad thronum iudicis duxisse, illicque precibus
pro illo fusis ut vite denuo redderetur obtinuisse, Ibi se multa
milia angelorum vidisse affirmabat, de quorum tamen statu et
facie interrogatus, nichil in hoc mundo esse dicebat simile illis,
quo illam quam in ipsis viderat qualitatem exprimere potuisset,
nisi forte ignem aut lucem; et ipsam tamen a longe valde
dissimilem. Memorem quidem se esse aiebat, sed exprimere
nullo modo posse quod viderat. Explicit exemplum.

(60) Occurrit autem exemplum aliud huic materie memoria

ΟΠ dignum. Sane sicut refert archiepiscopus quondam Remensis

Turpinus nomine, qui cum Carolo quondam rege Francorum et
imperatore Romanorum in multis exercitibus preliis et tribula-
cionibus fuerat, [fol. 4462] sicut, inquam, refert in quadam
epistola quam et ego legi: Carolus memoratus Saracenos qui
Christianitatem in Hyspania destruxerant 1 cum conflictu magno
eiecit et occidit vel tributarios fecit. Quo facto, reedificavit
multas ecclesias que constructe fuerant in honorem sancti Iacobi,
quas et Saraceni memorati destruxerant, reedificavit‚2 inquam,
ornavit et ad debitum statum reduxit. Hyspania ergo et
omnibus terris circumiacentibus ad pacem reductis, rediit in
Franciam et transiit in Almanniam, ubi cito post adventum
suum usque ad mortem infirmatus est. Interim vero archi-
episcopus memoratus quodam die sollempni sollempniter, pre-
sente populo, missam celebravit. Et ecce dum clerici cantarent,
archiepiscopus brevi sompno arripitur et videt iuxta se exercitum
demonum transeuntem. Quibus transeuntibus dixit uni ex
eis: ‘Quo festinatis?’ Qui respondit: ‘Carolus ille qui tot
mala fecit in mundo iam infirmatur et est prope mortem, et

1 MS. destruxerat. ² MS. reedificant.

