Vita S.
Ioan.
Eleem„
cap. vii,
cf. V.P.‚
I (p. 189).

74 LIBER EXEMPLORUM

vita sancti Iohannis patriarche Alexandrini, qui et sanctus
Iohannes elemosinarius non inmerito nuncupatur.

(125) Nunc autem occurrit exemplum optimum de Petro
teloneario de quo scribitur in vita dicti sancti, scil. Iohannis
patriarche, in hunc modum. Erat, inquit, thelonearius quidam
Petrus nomine multas habens pecunias, set valde inmisericors
et nimis avarus, Semel ergo sedentibus in sole pauperibus
et calefacientibus se, collaudare ceperunt domos omnium qui
eis elemosinas tribuebant, illos autem vituperare ubi nichil
acceperant. Dum sic fabularentur et secum quererent qui
essent benefici, qui avari, Petri telonearii nomen venit in
medium. Et omnibus se invicem interrogantibus, nullus in-
ventus est aliquando de domo illius aliquid accepisse. Dicit
ergo unus ex eis: ‘Quid mihi dabitis si ego hodie ab eo
aliquid benediccionis accipiam?' Et illis cum eo facientibus
sponsionem, venit ad portam divitis, et stans illius exspectabat
adventum. Contigit autem ut asinus veniret honustus panes
deferens in domum eius. Eadem hora supervenit et ipse.
Vidensque pauperem et indignans cum lapidem non haberet
ad manum, panem unum proiecit in pauperem. Quem pauper
accipiens festinavit ad socios, panem ostendens et constanter
asserens quod illum ex ipsius Petri manibus accepisset. Post
duos dies egrotavit dives usque ad mortem, et in sompnis
vidit se raptum ante tribunal Christi et coactum reddere
rationem. Sta [fol. 70b]bant hic Mauri terribiles, qui vite
eius seriem ab infancia recenscentes quasi in statera mala
eius appendunt. Illic astantes viri splendidi illum adiuvare
nituntur, et querentibus quid contra malos actus appendant,
dicit unus ex eis: ‘Utique hic nihil habemus nisi unum
panem quem ante biduum ab isto pauper accepit. Hunc
cum non ex voluntate dedit, sed quia per iram (sz'c).’1 Mox
panis mittitur in stateram et facturn est pondus equale.2
Tunc dicunt theloneario hii qui eius adiutores extiterant:
‘Vade et amodo vive secundum hoc quod docere te potest
panis huiusmodi utilitas '. Evigilans ergo et de visionis
horrore perterritus cepit suspirare et gernere sollicitam men—
tem pertractans, quanta peccata, quam vera ei mala ethiopes

1 MS. There is evidently a lacuna here. 2 MS. eqie.

