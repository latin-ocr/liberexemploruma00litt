Is. xlix, 18.

18 LIBER EXEMPLORUM

pene deponendosapropriorum pedum stabilitate; vidit [fol. 31b]
etiam de puteo serpentes sursum repere et in eos insilire et
linguis suis eos percucientes et [ ]1 circa pedes eorum
volventes et eos ligantes et trahentes ut in puteum caderent
infernalem. Cumque iam essent omnino casuri, hoc videns
sanctus Carpus sanctitatis sue oblitus multum delectabatur, set
displicebat quod casus eorum tantum tardabatur. Ecce autem
ut miseri memorati finaliter erant casuri, suspiciens Carpus a
casu respexit in celum et vidit Iesum miseratum miseria illorum
ex celesti surgere trono et usque ad eos descendere et manum
benedictam extendere ut eos a pena retraheret infernali. Et
ecce convertens se ad Carpum, ostendit ei quam fatue erravit
in verbis suis et ira quam adversus miseros illos habuit, pro
quibus postulare Dei misericordiam debuerat, ut ipse per
misericordiam suam, si sibi placeret, de peccato eos educeret
et ad vitam Christianam ac sibi salubrem perducere dignaretur.
Dixit ergo ei Dominus hoc verbum yronice: ‘ Percute contra
me,' hoc est, iaculare verba tua mala contra me. ‘Numquid
bonum tibi videtur mansionem in hyatu et cum serpentibus
commutare pro mansione cum Deo et sanctis angelis?' Et
intulit verbum illud benedictum verbum mellifluum: ‘Adhuc,
inquid, paratus sum iterum pati pro hominibus salvandis et hoc
mihi amicum esset' ; ita supple, ‘si necesse esset'. Hoc dico
quia non est necesse; semel enim mortem sustinuit, et illa
mors tante virtutis erat et valoris quod sufficeret et sufficienter
potens esset destruere totum peccatum mundi [fol. 32⁶2] etsi
millecies maius esset, nisi defectus aparte nostra esset. Absque
dubio Dominus ostendit evidenter in verbo misericordie
memorato quod non erat falsitas in verbo misericordie quod
quidem dixit Ysaias propheta in hoc verbo videlicet: Vivo ego,
dicit DominuS, etc. Hanc sententiam excerpsi ex epistola
Dyonisii cuius verba difficilia sunt, et ideo malui sensum quam
verba scriptitare: legat epistolam qui voluerit, et hoc absque
dubio veritatem poterit invenire.

1 Blank left for word.

