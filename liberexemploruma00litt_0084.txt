Aug. de

Civ. Dei,
lib. xxii,

cap. 8.

Ibid¹

46 LIBER EXEMPLORUM

medicamentis sanabilem. Aut ergo precidi solet membrum ubi
nascitur, aut, ut aliquanto homo diucius vivat, tamen inde morte
quamlibet tardius affutura, secundum Ypocratis ut ferunt senten-
tiam omnis est omittenda curaeio. Hoc illa a perito medico
et sue domui familiarissimo acceperat, et ad Deum solum se
orando converterat. Admonetur in sompnis propinquante
Pascha ut in parte feminarum observancium ad baptisterium
ipsa staret, quecunque illi baptizata primitus occurrisset, signaret
ei locum signo Christi: fe[f0l. 5ob]cit ; confestim sanitas con-
secuta est, sicut illi civitati per eandem innotuit. Medicus sane
qui ei dixerat ut nihil curacionis adhiberet si paulo diucius
vellet vivere, cum inspexisset eam postea et sanissimam com-
perisset quam prius habere illud malum tali inspexcione cog-
noverat, quesivit ab ea vehementer quid adhibuisset, cupiens
intelligere et nosse medicamentum quo Ypocratis diffinitio
solveretur. Cumque ab ea quid factum esset audisset, voce
velud contempnentis et vultu, ita ut illa metueret ne aliquod
contumeliosum verbum proferret in Christum, religosa urbani-
tate respondisse fertur: ‘Putabam‚ inquid, magnum aliquid
te mihi fuisse dicturam '. Atque illa iam exhorrescente1 mox
addidit : ‘ Quid grande fecit Christus sanare cancrum qui quadri-
duanum [mortuum] suscitavit ?'

(78) Refert adhuc ita ibidem Augustinus. Mendicum
quendam podagrum in eadem urbe, cum dedisset nomen ad
baptismum, et pridie quam baptizaretur, in sompnis a pueris
nigris curatis, quos intelligebat demones, baptizari eodem anno
prohibitus fuisset, eisque non obtemperans, eciam conculcantibus
pedes eius in dolorem acerrimum qualem nunquam expertus
est, estuasset, magisque eos vincens lavacro regeneracionis ut
voverat ablui non distulisset, in baptismate ipso non solum
dolore quo ultra solitum cruciabatur, verum etiam podagra
caruisse, nec ampliUS, quamdiu postea vixisset, pedes doluisse
quis novit? Nos tamen novimus et paucissimi fratres [fol.
51a] ad quos id potuit pervenire. Sane sic loquitur Augustinus
illum reprehendens qui hoc miraculum non vulgavit.

(79) Adhuc quidam Curubitanus de Curubia villa non
solum a paralisi verum etiam ab informi pondere genitalium,

1 MS. ex hac crescente.

