H.S.‚ 2
Mac. ix
(P.L.‚
cxcviii,
col. 1529).

g-Machab.
ιιι, 34.

G.E.‚ I,
lii (p.
155-6).

G.E.‚ ΙΙ,
xi (p.
217).

68 LIBER EXEMPLORUM

qui dixit ei causam risus: et coniuratus dyabolus dixit quid
scripserat. Beatus autem Martinus populo predicavit, et contriti
sunt et confessi ita quod dyabolus coactus est delere quicquid
scripserat.

(114) Quomodo vero Deum offendunt qui iniuriam ecclesie
faciunt, exempla subscripta luculenter ostendunt. Legitur in
hystoria scolastica de Pompeio quod, postquam illi qui cum eo
erant prophanaverunt templum et stabulaverunt equos in portu
templi, nunquam post pungnavit quin vinceretur, qui hactenus
fuerat fortunatissimus. Et Heliodorus volens templum spoliare
etiam ad mandatum regis domini sui divinitus flagellatus est.

(115) Secundum exemplum super hac materia reperitur in
eodem non negligendum, et est hoc exemplum. Capta civitate
Dublinie ab Anglicis in principio, cum saggittarius quidam inter
alios denarium ad crucem illam sollempnem in ecclesia sancte
Trinitatis obtulisset, revertens eundem post se statim venientem
a tergo suscepit. Cui iterum revertenti et ad crucem reportanti
videntibus et admirantibus multis idem evenit. Tum vero coram
omnibus confessus est se domos archiepiscopi intra ecclesie illius
septa eodem die spoliasse. Et sic penitencia ei super hoc
iniuncta redditisque universis que ei obvenerant, tercio [fol. 6662]
denarium eundem cum timore magno et reverencia ad crucem
retulit, qui et ibidem tum demum sine motu permansit. Ex-
plicit exemplum.—-Sane hoc exemplum etiam contra rapinam
erit ydoneum si servata veritate de spoliacione domus cuiusdam
absolute proponatur.

(116) Exemplum adhuc tercium laudabile valde de materia
presenti proponitur nobis in eodam libro de rege Francorum
Lodowyco Christianissimo, qui quidem tempore beati Thome
Cantu[a]riensi regnavit, et ipsum in regno suo bulliente perse-
qutione regis Henrici habundanter et devote exibuit. Est autem
hoc exemplum. Reversus a curia Romana familiaris eiusdem
regis clericus, cum iniuncta negocia bene peracta regi signifi-
casset, ex habundanti ut fidelis regi videretur, ostendit ei privile-
gium quo cathedralium ecclesiarum vacancium in regno suo
custodiam habere et fructus interim percipere summus ei ponti-
fex indulgebat. Quo rex audito litteras a manu portitoris
arreptas statim in ignem misit, dicens se de aliis negociis

