28 LIBER EXEMPLORUM

ut ad civitatem proiceretur, dimissa machina ut iaceret, lapis
sursum ferebatur et retrorsum retorquebatur et ex inopinato
cecidit super iuvenem memoratum et ipsum cum terra conquas-
savit. Et ecce in hunc modum propter honorem tarn modicum
gloriosa mundi regina animam illius de ore leonis liberavit, et ad
vitam eternam misericordissime preparavit. Explicit exemplum.

(45) Modo accidit exemplum quod audivi Parisius quadam
vice infra octavas assumptionis gloriossime Domine nostre.
Quidam frater Bartholomeus nomine, de Ytalia, vir religiosus
et admodum litteratus, predicavit fratribus in capitulo de
gemma celi gloriosa, de qua et hoc exemplum referebat. Frater,
inquit, adhuc vivit qui, cum die quadam orationi intentus staret
in ecclesia, vidit in visione celum apertum et reginam miseri—
cordie [fol. 38 bz's (a)] coram Filio SUO, manibus extensis, geni-
bus provolutam, que sic provolvebatur suppliciter orans pro*
quodam peccatore per totam patriam famoso utique male fame.
Ut autem breviter dicatur, ita erat plenus dyabolo quod nec
Deum timuit nec hominem curavit. Frater memoratus hoc
vidit set quid actum est nescivit. Nam visio statim disparuit.
Frater ergo desiderans rei exitum agnoscere, accepit socium
ut iret ad virum ad videndum si forte beata Virgo gratiam
sibi impetrasset. Cumque veniret ad locum videns eum ini—
quus ille, non iam iniquus set pietate Christi perfusus, assurrexit
ei et eum salutavit et recepit honorabiliter. Cumque frater
verba sancta seminaret in medium, ille breviter et salubriter
respondit: ‘Frater, ego hactenus male vixi et in omnibus
nephandissime Deum offendi : provideatis per quam viam pos-
sim Deo placare, et animam meam salvare, scientes quod ego
ad omnia paratus sum'. Qui etiam dictis facta compensans,
confessus est humiliter et devote, et vitam suam emendavit ita
egregie, quod omnibus qui eum noverant certum est quod hoc
est mutacio dextere excelsi. In hunc etiam ecce modum 1 regina
misericordie benignitatem suam in tantum monstrare dignatur,
ut pro gratia impetranda, per quam iste salvaretur, non solum
simpliciter rogasset, immo etiam cum manibus extensis genua
illa benedicta, quibus Filium suum parvulum baiulabat, eidem
Filio suo humiliter et dulciter flectere curaret.

1 In marginquem ad [modum]

