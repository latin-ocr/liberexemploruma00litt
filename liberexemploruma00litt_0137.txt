DE lNDULGENCIIS 99

sequtus fuerat, et tot haberet et tantas indulgencias; et indul-
gencias enumeravit. Hoc audiens paterfamilias, et cogitans de
filio quodam suo iam nuper mortuo, respondit ei in hunc
modum: ‘Bene esset michi si haberem tantam indulgenciam
filio meo nuper defuncto ἰ. Et dixit ille, leviter loquens et
insipienter: ‘Certe, inquit, domine, vendam tibi omnes indul-
gencias ad opus filii tui '.—-‘ Certe, dixit alius, et ego eas emam.'
Dixit autem ille: ‘In veritate, in tantum expendi in istarum
adquisicionem indulgenciarum‚ tantum pro eis detis michi, et
cum hoc tamen unum poccum servissie in biberagium’.
Adquievit domesticus et comercium consummatum est. Ecce
autem, nocte sequenti, dormiente domestico, in aurora apparuit
ei per visionem spiritus quidam, magni luminis fulgore circum-
septus, loquens ei. Cumque miraretur quis esset, dixit ei
spiritus: ίΕςο, inquit, sum filius tuus, et benedictionem Dei
tanquam pater bonus habere valeas, quia, per indulgencias quas
emistis (sic) ad opus meum, a penis liberatus sum, et modo vado
ad celum ’. Et evanuit. Surgens autem paterfamilias, quiescere
non valens, pre gaudio familie sue visum nunciavit cum magna
cordis exultacione. Venditor autem fatuus, adhuc existens in
domo et hoc audiens, voluit denarios receptos reicere, dicens se
velle indulgenciam suam rehabere. Domesticus autem nullo
modo voluit sibi adquiescere [fol. 88⁶2] et ille recessit vacuus
indulg'enciarum suarum, fructum filio domestici penitus reportante.
—Igitur non contempnant indulgencias vivi, quarum fructum sic
mirabiliter mortui merentur accipere. Eventus iste satis fuit
divulgatus in Ustonia, et frater etiam Dunekanus narravit
fratri Roberto de Dodintone1 quod hoc occasione predicacionis
eorum evenerat, et quod factum eis retulerunt domesticus
simul et fatuus mercator memoratus.

Dc iniuria innocentibus sive in rebus sive in persona.

(167) Inferentes aliis iniusta nocumenta quid faciunt sencient
pro tempore. Habent enim valde fortem impungnatorem
contra se, sicut docet Sacre Scripture testimonium, cui satis
plane subscriptum consonat exemplum. Mulier vidua, de qua
superius memoratum est, in rubrica dc accidia, que videlicet

1 MS. Doduitone.

