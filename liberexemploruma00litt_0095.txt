DE CONFESSIONE 57

fica docuit domesticam facere dolio suo quandam fatuitatem
peccato plenam, que Deo valde displicuit, unde et peccatum
illud valde graviter punivit. Mulier namque domestica fecit sicut
edocta fuit, sed ultio divina non defuit, et ita usque ad finem
procedatur, ita quod de sacra eukaristia nichil penitus propona-
tur. Videat quisque quod sane dicat in talibuS.

(100) Aliud de eisdem ad idem. Quedam mulier, cum esset
devota in orationibus et elemosinis et aliis moribus bonis quam
plurimis, peccatum unum, quod in flore iuventutis commiserat,
pre verecundia semper ocultabat. Cumque tandem aliquando
infirmaretur ad mortem, congregati sunt [fol. 58a] demones
quasi infiniti iuxta habitaculum anachorite in eadem villa
comanentis. Inter quos unus sedit quasi pro iudice et quesivit
a singulis quid egissent. Surgens autem unus dixit quod cras
haberet animam mulieris morbide que ab hominibus sancta
fuerat reputata. Dicens quod unum haberet peccatum ¹quod
nunquam confessa est: ‘ Et ego‚’ inquid, ‘quando vellet con-
fiteri, os eius obstruo, ne peccatum sacerdoti demonstraretur ':
et peccatum nominavit. Anachorita vero audivit omnia. Mane
autem mittit anachorita pro sacerdote, visa omnia et audita
ostendit ei per singula. Sacerdos autem de consilio anachorite
mulierem adiit, quam etiarn adhuc de confessione allocutus est.
Set nichil ei super hoc peccato voluit intimare. Sacerdos autem,
videns eam iarn dampnacioni proximam, ultra non dissimulans
dixit ei. ‘ Nonne tale peccatum in iuventute tua commisisti?
et mihi illud in confessione non revelasti?’ Quod mulier
audiens cum dolore maximo et contricione peccatum suum
confitebatur et continuo lacrimarum profluvio peccatum illud
abluebat quousque spiritum exalavit. Nocte vero secunda
congregati sunt alias demones in eodem loco ubi prius, et
quesivit demon presidens animam sibi promissam. Et respond-
ens promisor dixit eam iam fuisse confessam, ut dictum est,
ac per hoc animam eius ab angelis in celum delatam esse coram
Deo—Ecce quanta virtus penitencie et confessionis per quam
potest peccator sic cito separari a diabolo.

