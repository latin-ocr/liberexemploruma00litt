Cf. V.P.‚
IV, xxxii,

(Ρ. 550)-

40 LIBER EXEMPLORUM

vestimenti fimbriam foras trahebat. Tunc eiusdem monasterii
patri Pompeiano nomine et Mauro Dei famulo secreto dixit:
‘ Numquid non aspicitis quis est iste qui istum monachum foras
trahit?’ Qui respondentes dixerunt: ‘Non’. Qui dixit:
‘Oremus etiarn ut vos videatis quem iste monachus sequitur’.
Cumque per biduum esset oratum, Maurus monachus vidit,
Pompeianus autem eiusdem monasterii pater videre non potuit.
Die igitur alia expleta oratione vir Dei oratorium est egressus,
stantem foris monachum reperit, quem pro cecitate cordis sui
virga percussit. Qui ex illo die nichil persuasionis ulterius a
nigro iam puerulo pertulit, sed ad orationis studium immobilis
permansit. Sicque antiquus hostis dominari non ausus est in
eius cogitatione ac si ipse percussus fuisset ex verbere.

(64) Ad condempnationem accidie et torporis exemplum
bene utile legimus in Vitas Patrum in hunc modum. Dederat
Deus cuidam solitario nomine Machete hanc gratiam, ut
[fol. 46b] si quando in conventu fratrum per totam noctem et
diem agitaretur collaeio spiritualis nunquam ille dormitaret:
si autem detracciones aut ociosa verba quis temptasset inferre
statim ille in* sompnum caderet, ut huiusmodi venenum aures
eius non exciperent. Hic dicebat dyabolum studiosum ut

v moveret monachos ad verba ociosa et impungnatorem totius

doctrine spiritualis. Ad quam rem· utebatur hoc exemplo.
‘Loquente me, inquit, aliquando ad utilitatem anime ad quosdam
fratres in tantum sompno profundo occupati sunt ut nec
palpebras oculorum movere possent. Ego autem videns hoc
opus esse demonis ociosarum rerum verba introduxi, ad quas
illi gaudentes statim a sompno excitati sunt. Ego autem
ingemiscens dixi: Usque nunc de celestibus rebus loquebamur,
et omnium vestrum oculi gravissimo sompno tenebantur.
Quando autem sermo ociosus inventus est, omnes prompti
audire cepistis: quod opus fuit spiritus maligni.’

[De advocatis]

(65) Terribile est dictu et auditu horribile exemplum quod
de Stephano rectore ecclesie de Caldecote reperitur. In
Anglia siquidem sunt plures ville quarum nomen Caldecote
appellatur, set sicut invenimus, quidam Stephanus nomine, qui

