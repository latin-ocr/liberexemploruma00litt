142 NOTES

minister of the Friars Minor in Ireland. This MS. gives
another exemplum Daedatz' which I give in full, as it is the
only reference Ι have yet found to the work outside the Durham
MS. z “ Qualiter quedam peccatrix liberata est per veram contri-
cionem. Quidam frater de ordine fratrum minorum, Deodatus
nomine, quondam minister Hybernie‚ referebat quod in partibus
transmarinis fuit mulier quedam peccatrix et famosa, que
corpus suum vile [MS. viam] posuit omni transeunti. Hec
cum [MS. ho] vice quadam audivit sacerdotem et unde confessa
est omnia peccata sua (sic). Dixit tamen sacerdoti desperans
se non posse aliquatenus suorum veniam consequi peccatorum.
Sacerdos vero diligenter instabat ut secure confideret de miseri-
cordia Christi et penitencie iugum non recusaret. Illa vero in
desperacione immobiliter perseverans sine spe venie et absolu-
cione recessit. Nichilominus tamen respexit eam in posterum
oculus miseracionis divine. Nam postea quadam die sacerdos
idem ad quendam infirmum sacrum deferens viaticum, cum
transiret per vicum in quo mulier illa morabatur, audiens
peccatrix hec illam parvam campanulam que, ut moris est,
corpus Domini precedebat, quasi extra se effecta, surrexit illico
et rapido cursu properabat ad sacerdotem. Cumque pervenisset
ad locum ubi sacerdos cum corpore Christi residebat, proster-
nens se in modum crucis coram corpore Christi, cum clamore
magno oravit in hunc modum: ‘Domine Iesu, qui ibi es in
pixide, sicut firmiter credo, miserere mei et propicius esto mihi
peccatrici. Etsi dignatus fueris mihi peccata mea remittere,
fac michi inde securitatem verbo tuo.' Quam cum sacerdos a
clamore et eiulatu compescere conaretur, illa non adquiescens
flebili voce replicavit illud idem. Et ecce mirabile a seculis
inauditum! Vox de pixide cunctis coram astantibus fertur
mulieri tale dedisse responsum: ‘Mulier‚' inquid, ‘remittuntur
tibi peccata tua'. Quod audiens mulier mente devota Salvatori
respondit dicens: ‘Et ego, Domine, tibi promitto, quod in hoc
loco serviam tibi omnibus diebus vite mee, nec hinc unquam
recedam ’. Quod firmiter observavit, serviens Domino ibidem
omnibus diebus vite sue. Facta est autem quedam domuncula
parva super eam, ne procellis aut temporis importunitate con-
tabesceret. Post cuius felicem transitum procedente tempore

 

