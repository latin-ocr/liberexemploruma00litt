PDE FIDE 85

manus eius ita astrictus1 est, ut sanguis fixura pollicis exiret,
ipsumque lignum quo mola rotabatur inter pollicem et palmam
ita stricte tenebatur, ut avelli inde mullatenus potuisset.
Curatus est autem a sancto Audoweno signo crucis sibi impresso,
cum procidens reatum suum lacrimaliter (sic) confiteretur.

De fide.

(142) Ad commendacionem fidei et sugillacionem infideli-
tatis et defectus soliditatis in fide videtur michi plurimum
valere quod retulit michi frater Thomas de Okoyn, frater
ordinis nostri, vir bonus et fidelis et admodum litteratus, qui
etiam ad episcopatum Clonensem assumptus est, postquam per
plurimos annos in paupertate et humilitate et predicacione
autentica et edificatoria, obsequium sedulum Deo exhibuerat.
Episcopus autem existens retulit michi rem gestam dicens:
Ego, inquit, quando predicacionis officium [fol. 78a] exercebam
in ordine, veni quadam vice ad predicandum in Connakcia. Et
ecce tunc temporis in episcopatu Clusertenci, mirabilis, immo
miserabilis, erat pestilentia. Ubi enim homines ibant ad carrucas
suas vel alias in agris aut in nemoribus ambulantes, videre
solebant, ut michi referebat, exercitus demoniorum transeuncium
et aliquociens inter se compungnancium. Ad quorum visionem
statim fuerunt infirmitate percussi et morbidi effecti, languentes
et in languore decubantes, necnon et multi mortui miserabiliter.
‘Quod ego,’ inquid, ‘ut audivi, feci convocacionem populi
non minimam set magnam, et predicavi verbum Dei, huius-
modi verba dicens inter alia: Modo, dixi, vos habetis in vobis
magnam pestilenciam‚ et procuratur a demonibus quos frequenter
in partibus istis cernunt plurimi ex vobis. Scitis quare demones
habent potestatem huiusmodi nocumenta nobis inferendi ? Certe,
inquio (sic), hoc est propter defectum fidei vestre. Vos nimis
timetis potestatem eorum, et non creditis nec cogitatis nec
confiditis quod Dominus velit vos defendere et custodire ne
possint vobis nocere. Et propterea sustinet Dominus quod
habeant2 potestatem faciendi vobis malum quod faciunt. Si
haberetis fidem firmam, et crederetis firmiter quod nichil possunt
nisi quantum permittit Dominus, et emendaretis vitam vestram,

1 MS. afflictus. 2 MS. hanc.

