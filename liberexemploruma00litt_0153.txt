DE LUXURIA 115

(197) Terribile etiam quiddam de luxuria narrat beatus Gre-
gorius in 4 Dyalogorum dicens: Terribile quiddam in Valeria
provincia contigisse. Vir vite venerabilis Maximianus, Syra-
cusanus episcopus, qui diu in hac urbe meo monasterio prefuit,
narrare consuevit, dicens: Quidam curialis illic1 sacratissimo
paschali sabbato iuvenculam cuiusdam filiam in baptismate
suscepit. Qui post ieiunium domum reversus, multoque vino
inebriatus, eandem filiam suam secum manere peciit, eamque
nocte illa, quod dictu nephas est, perdidit. Cumque mane facto
surrexisset, reus cogitare cepit ut ad balneum pergeret, ac si aqua
balnei lavaret maculam peccati. Perrexit igitur, lavit cepitque
trepid[ar]e ecclesiam ingredi. Et si tanto die non iret ad
ecclesiam, erubescebat homines ; sin vero iret, pertimescebat
iudicium Dei. Vicit itaque eum humana verecundia, [sol. 97b]
perrexitque ad ecclesiam ; set tremebundus ac pavens stare
cepit, atque per singula momenta suspectus qua hora spiritui
immundo traderetur, et coram omni populo vexaretur. Cumque
vehementer timeret, ei in illa missarum celebritate adversi
nichil contigit. Qui letus exiit, et die altero ecclesiam iam
securus intravit; factumque est ut per sex continuos dies letus
ac securus procederet, estimans quod eius scelus Dominus aut
non vidisset aut visum misericorditer dimisisset. Die autem
septima subita morte defunctus est. Cumque sepulture traditus
fuisset, per longum tempus cunctis videntibus de sepulcro
flamma exiit, et tam diu concremavit ossa eius, quousque omne
sepulchrum consumeret, et terra que in tumulo collecta fuerat
defossa videretur. Quod videlicet omnipotens Deus faciens
ostendit quid eius anima in occulto pertulit, cuius etiam corpus
ante humanos oculos flamma consumpsit. Qua in re nobis
quoque hec audientibus exemplum formidinis dare dignatus
est, quatenus ex hac consideracione2 colligamus, quid anima
vivens ac senciens pro reatu suo patitur, si tanto ignis supplicio
etiam insensibilia ossa cremantur. Explicit exemplum—Vides
predicator quod iste miser homo in sacro paschali sabbato
filiam spiritualem suam corrupit, cuius peccati merito tam
miserabilem ex inopinato dampnacionem recepit. Sane [si] sub
hac forma proponatur exemplum, absque dubio minus erit

¹ MS. illi. 2 MS. considerare.

Greg.

. Dia1., IV,

xxxii.

