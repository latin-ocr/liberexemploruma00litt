DE CONFESSIONE 5 5

recipias omnes religiosos in domum tuam et eos facias tecum
fornicari. In ecclesia esto garrula, impediens orantes in ea.
Pauperes recipias hospicio de die et in nocte eos foras eicias‚
nichil eis erogando? Que mandatum dyaboli exsequendo
tandem infirmitate correp [ fol. 56b] ta ad desperacionem per-
venit. Quod videns filius suus clericus, quem habebat, de
salute sua eam monuit diligenter, querens etiam unde ad tantas
divicias pervenisset. Que sibi omnia per ordinem narravit. Qui
dixit ei: ‘ Confide de misericordia Domini et abrenuncia dyabolo
in cuius servicio diu vixisti, et voca sacerdotem et confitere
peccata tua·’. Que dixit ei : ‘Vade celeriter et quere sacerdotem
ut revelem ei peccata omnia mea que in vita mea contra volun-
tatem Dei perpetravi '. ⁷Quo ad ducendum sacerdotem proper—
ante, ecce demones cum magno terrore et strepitu venerunt.
Quorum impetu et horrore tanto terrore percussa est quod ante
sacerdotis adventum mortua est. Quod videns filius confite-
batur pro ea et accepit vii annos in penitencia. Quibus expletis
apparuit ei mater sua dicens: ‘Gratias tibi ago, fili mi, quia
penitencia tua me liberavit’.

(99) Unum exemplum super hac materia narravit mihi
quidam frater de cuius veritate non dubito. Exemplum autem
hec est. Inter Dowisky et Ros habitabat quidam paterfamilias
cognomento Palmarius, quia peregrinus fuerat in Terra Sancta;
nomen autem eius mihi modo non occurrit. Hic autem
domesticus, quadam vice, emit quoddam dolium vini ad taber-
nandum‚ et videbatur uxori sue quod vinum emerat nimis care ;
siquidem nulla erat tunc caristia vini. Unde ex emptione illa
dampnum timebat incurrere. Cumque sollicita super hoc, ut
moris est, aliquociens cum aliis mulieribus loqueretur, dixit ei
vice quadam mulier una: ‘Quid dabis mihi, et ego tantum
faciam quod tu vendes vinum tuum sicut volueris?' Illa
statim, aviditate feminea, pepigit cum ea. Dixit ergo ei
malefica: ‘Tu modo communicabis in Natali; retineas partem
eukaristie in ore tue, et cum [fol. 57a] domum veneris, mitte
illam in dolium vini, et veniet sicut desiderat anima tua ’. Erat
autem vinum emptum ante Natale‚ et illa domestica ieiunaverat
adventum Domini, et in Natali sequenti erat communicatura,
sicut et factum est. Communicavit ergo, et, ad doctrinam iam

