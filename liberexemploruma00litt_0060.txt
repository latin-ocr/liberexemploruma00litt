LIBER EXEMPLORUM

Ν
KQ

(38) Adhuc autem quoddam,1 mihi et fratri Rogero dicto
Bacun Parisius quondam relatum de festo assumpcionis gloriose
Virginis, non est silencio pretereundum. Quidam cirurgicus
compatriota meus, immo etiam ex nativitate comparochianus
meus, nomine magister Petrus de Ardene, omnibus clericis de
Hybernia sibi contemporaneis satis notus, tempore me0‚ accepta
uxore Parisius, civis erat Parisiensis. Hic michi et fratri
Rogero Bacun narravit quod quidam magus Hyspanus erat ei
familiaris. Cui vocato aliquociens ad domum suam societates
et solacia facere consuevit. Hic ergo magus, volens magistro
Petro vicem rependere, duxit eum noctis tempore, cum sociis
quos secum assumere voluit, extra civitatem, et fecit circulum
secundum artem suam, et vocavit demonem suum. Qui veni-
ens respondit eis ad omnia que querebant. Sane [fol. 34b] ita
duxit eos per V noctes, cum demone vocato singulis noctibus
consimiliter tractando. Quinta vero nocte vigilia erat assump-
cionis beate Virginis. Vocatus ergo demon secundum ritum
artis tradite venire tardavit. Vocatus est ergo frequenter, ita
etiam ut magister ille dyabolicus (?)2 erga dyabolum multum
moveretur. Tandem Venit dyabolus, lugens et suspirans, et
luctuosa suspiria de profundo trahens ad modum pueri verberati ;
et dixit eis hec verba: ‘Mirum est‚' inquit, ‘de vobis. Angeli
enim in celo faciunt festum de Maria Virgine, et vos non
potestis quiescere in terra !' Audientes autem hoc mirabantur,
immo etiam, nec mirum, multum terrebantur. Et dixit demoni
dictus magister Petrus etiam, ut iuravit, compaciens ei: ‘Quid
habes?' inquit. Qui dixit ei: ‘Valde male michi est ¹. Tunc
eum dimiserunt et ad hospicia sua regressi sunt.. Explicit ex-
emplum—Ecce, christiane, cum quanto gaudio debes assump-
tionem beate Virginis celebrare, quam etiam dyabolus, gloriose
Virginis inimicus, celebrandam coactus est predicare, quam et
angeli celebrant cum tanta iocunditate. Quod vero dixit dya-
bolus sibi male esse valde in illa iocunda sollempnitate, hoc
idcirco fuit, sicut opinatus est quidam vir magnus cum quo
super hac materia contuli, quia in sollempnitatibus beate Vir-
ginis et sanctorum pena eorum solet augmentari. Quomodo
ergo hoc fiat, maiorum iudicio derelinquo.

1 Ms. q‘dam. 2 MS. dyac'.

