52 LIBER EXEMPLORUM

altum. Ad confessionem vero peccati tertii adhuc altius
erigebatur, et ita paulatim, ad continuationem confessionis
huius, excrescebat virtute divina muri huius structura, ita
quod, confessione completa, in tantum [fol. 5452] fuit murus
ille ex omni parte elevatus quod steterit intra eum tutus quasi
in turre fortissima. Et tamen tanto fuit terrore percussus
quod vix potuit aliquam securitatem habere in corde suo; nec
mirum, nam in principio, quando, merito fidei, penitentie et
confessionis sue, cepit murus memoratus excrescere, venit
dyabolus in effigie illa horribili, attemptans in ipsum irruere
cum omni conatu suo. Sed ipso adclamante et confessionem
inchoatam prosequente, quando dyabolus murum inchoatum
conabatur impetuose transcendere, virtute divina cecidit
retrorsum. Iterato tamen eumdem impetum faciens, ad
murum qui iam altius excreverat transcendit se cum toto
conamine [diabolus]‚1 misero interius clamante et horrore
conspectus eius fere spiritum exalante3 reversus diabolus
cecidit retrorsum sicut prius. Tales autem impetus et insultus
continue faciebat dyabolus in murum ad miserum interius
stantem invadendum, sed continue crescebat murus et ipse
semper virtute divina repulsus et reiectus est. In ista angustia
stabat miser ille intra muros suos usque ad diem. Sed
postquam murus totam altitudinem suam acceperat, adhuc
dyabolus, cum plus facere non posset, exiliens ultra summitatem
muri, caput suum illud horridissimum porrigeret, ut sic pre
nimio terrore ipsum confundere posset. Ipse vero miser homo
memoratus in tanta fuit angustia et terrore tota nocte quod
tot fecit vota Deo, tot promissioneS, quod quasi impossibile
esset quod ab aliquo implerentur. Qui etiam omni tempore
vite sue vivere elegisset in omni paupertate, labore et angustia
que posset excogitari, dum tamen vitam habere potuisset,
quam iterato in consimilem noctem devenire. N unc ergo vides,
Christiane, quan[s0l. 5 5a]te virtutis est contra dyabolum
vera confessio facta sacerdoti, secundum ordinem ecclesie,
ubi tantum valuit contra diabolum illa confessio quam in
medio campo fecit Deo. Certe illa confessio nullam habuit
virtutem nisi propter bonam voluntatem et propositum quod

³ MS. darz.

