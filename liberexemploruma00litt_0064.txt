26 LIBER EXEMPLORUM

amplius meriti habui,1 nisi quod in ecclesia, quando diximus
officium beate VirginiS, vobis et aliis clericis sedentibus, ego in
honorem gloriose Virginis stare consueveram.’ Hec omnia per
ordinem narravit Willelmus memoratus, pater clerici defuncti,
priori nomine Roberto pretaxato. O quam precordiali devocione
obsequio et honore regina illa veneranda est, que tam modicum
obsequium dignatur respicere et obsequentem ab eterne mortis
interitu eripere ac ad inaccessibilia glorie regna promovere.

(44) Aliud etiam exemplum recolo benignitatem gloriose
Domine nostre insigniter commendans, quod et nostris similiter
accidit temporibus, Quando rex Castelle, princeps ille catholicus
et famosus, obsedit sibillam, civitatem famosam illam quam
etiam tandem cepit, non sine magno discrimine et laboribus
quamplurimis, vice quadam congregaverat exercitum copiosum
et movit castra versus civitatem [fol. 37b] memoratam. Cum
vero appropinquarent civitati, requievit exercitus in loco quodam
per triduum ut se omnes prepararent, et sibi tam in spiritualibus
quam in corporalibus providerent. Erant autem in exercitu
nonnulli sacerdotes propter confessiones populi audientes (sic),
inter quos erat quidam religiosus qui postea frater nostri ordinis
erat et in provincia Arroganie morabatur. Sane frater iste
veniens vice quadarn, propter quedam negotia, Parisius, in domo
fratrum nostrorum, coram quamplurimis fratribus eventum
quendam mirabilem, inmo et amabilem, quem in exercitu
memorato tam visu quam auditu noverat hoc ordine referebat.
Ait enim quod cum esset in prefato exercitu ubi per triduum, ut
iam dictum est, ad deliberandum quieverunt omnibus agendis
ibidem peractis, ascendunt omnes equites ut moris est equos
suos. Et ecce eo cum aliis equum sibi deputatum volente as-
cendere, accurrit unus iuvenis obsecrans ipsum et adiurans ut
suam audiat confessionem. Qui respondit ei quod satis potuit
confiteri per triduum iam transactum nec se posse post exer·
citum moram trahere. Instat alius adiurans quo arcius potuit
in mundo, ut nullo modo omitteret quin eum audiret. Cogi-
tavit ergo religiosus ille: ‘ Non potest esse quod iste ita instet
sine causa; melius est in omni eventu quod audiam ipsum ⁷.
Et sedens audivit confessionem suam, et utique bene indiguit

¹ MS. humani.

