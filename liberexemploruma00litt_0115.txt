DE ELEEMOSYNA 77

quodam, qui dives erat, supra quinquaginta libras auri mutuas
sibi dari poposcit, offerens pignora etiam duplas si vellet.
Promisit ille subsidium et dilacione suspendit. Exactoribus
denuo constringentibus eum et instanter urgentibus, decurrit
ad fontem unde omnes refrigerium hauriebant, et patri piissimo
articulum necessitatis exponit cum lacrimis preces adiciens.
Mox ille motus in lacrimas votum petentis inplevit, et dixit ad
eum: ‘Do, fili, si volueris, et ipsum quo vestior indumentum '.
Etenim cum ceteris virtutibus admirandis hoc habebat
insigne, quod videre non poterat aliquem lacrimantem quin se
statim lacrimis irrigaret. Sequenti nocte dux ille vidit in
sompnis quod staret quidam super altare cui oblaciones
plurimi porrigebant,1 et pro singulis quas2 dabant recipiebant
centuplum de altari. Viditque se coram altari et patriarcham
stantem post dorsum suum. Una etiam coram eo iacebat
oblacio, et dixit ei quidam: ‘Domine dux, ac[f0l. 72b]cipe
et offer ad altare ut recipias centuplum sicut et ceteri ’. Illo
pigritante, patriarcha, qui post eum stabat, cucurrit, tulit et
optulit et sicut ceteri recepit centuplum de altari. Evigilans
quidem de sompno dux vocavit illum qui mutuum petierat et
ait ille: ‘Accipe mutuum quod petisti ². At ille dixit:
‘Prevenit te, domine, misericors patriarcha et ante tulit
mercedem tuam. Etenim te tardante promissum, fugere
compulsus sum ad communem omnium portum.' Tum ille
visum recolens ait': ‘Vere dixisti quia antetulit mercedem
meam '. Antetulit premium, quia non fuit necgligens ad
beneficium nec segnis ad meritum. Set ve hiis qui volunt bona
set differunt, possunt bene sed necgligunt. Hinc scriptum est :Pr0v. iii,
Ne dixeris amico tuo ‚· Vade et revertere, cras dabo tibi, εἰη-1428·
statim possis dare.

(129) Aliud exemplum de eisdem. Quidam operibus
pietatis deserviens, cum quadam die domum exiret, audivit
quendam pre frigore hyemali concutientem, et illum querens,
tandem miserum et nudum invenit ; et misericordia motus illum
in dorso suo, quo suavius potuit, domum reportavit, et vestibus
circa eum positis iuxta ignem eum obsequiose collocavit, atque
pedes eius aqua calida cum devotione magna lavit. In cuius

1 MS. porrigebat. 2 MS. quos

