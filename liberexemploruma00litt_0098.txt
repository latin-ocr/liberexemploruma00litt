60 LIBER EXEMPLORUM

Merlin0.' Hoc autem erat aliquot annis ante guerram Anglie ·
in qua felicis recordacionis Simon de Monteforti interfectus est.
Vides ergo quod bellicosos et contenciosos reputat diabolus
floridos ac florere ad similitudinem arboris que primo floret ut
post fructificet. Siquidem qui eiusmodi sunt in contencionibus
suis florent in hoc mundo, sicut videtur dyabolo, quia tandem
de eorum animabus proveniet fructus mortis a dyabolo devor-
andus in inferno 3 sic tunc floruit Britannia sub principe pre-
taxato sicut et [fol. eoa] prius floruit sub MerlinO. Nam tem-
pore suo Britannia, que nunc dicitur Anglia, partim contencioni-
bus et bellis intestinis Britonum tunc temporis terre incolarum,
partim insultibus Anglorum multociens et multis modis Britones
impungnancium, fere deducta fuit1 ad extremum—Caveat qui
hec legit ne unquam nomen principis memorati exprimere in hoc
exemplo publice presumat. Sufficit enim quod dicatur quod
dyabolus nominavit quendam magnum principem tunc in Anglia
existentem, dicens in proximo esse ut floreat Britannia sub illo
sicut floruit sub Merlino.

[Contra male decimantes]

(105) Moveat exemplum subscriptum, moveat, inquam male
decimantes. Temporibus nostris erat in parrochia Balirozeri
quedam matrona que de ovibus suis habuit anno quodam agnos
xxti. Multum autern sibi videbatur de tam paucis agniculis pro
decima duos exsolvere, unde, sagitta dyaboli percussa, x ex
agnis suis voluit occultare, ut unum tantum ecclesie solveret
pro x agnis qui oculis vicinorum apparerent. Occultavit
igitur x ex agnis memoratis sub quodam vase magno, ut non
appareret numerus quousque decimam suam fraudulentam ex-
solvisset. Sed ecce iudicium eius qui omnia contemplatur
iocundissimum: soluto agno illo pro decima, non multo post,
elevans mulier vas iarn dictum, invenit ix agnos mortuos et
decimum vivumg que, eventu percussa tarn terribili, attendens
iustum Dei iudicium, fraudem suam recognovit et agnum
vivum ecclesie reddidit, et penitenciam suam de peccato,
devote contrita, suscepit [fol. 60b]. Iste eventus toti parrochie
per mulierem eandem innotuit. Explicit exemplum.

1 MS. sint.

