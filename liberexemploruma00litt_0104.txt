66 LIBER EXEMPLORUM

quomodo te acciperem, cum sis vir tam pauper et tenuis? Non
persona tua sed tenuitas tua displicet michi. Si warisonam
haberes, libenter te acciperem.' Quo audito, nobilis ille recessit,
et viam quandam publicam, ubi mercatores transire consueverant,
observavit ; et inveniens quendam mercatorem cum magnis
diviciis transeuntem, peremit eum et abstulit secum omnia bona
sua. Homo itaque repente ditatus est, et, de viro tenui glorio-
sus effectus, venit ad dominam, et ostendit ei divicias sua5‚
rogans ut eum accipere dignaretur. Que de tot diviciis tam
repente acquisitis stupefacta, quesivit qualiter ad tanta bona
pervenisset, nec ei voluit adquiescere nisi sibi veritatem intimaret.
Cumque amore domine non modicum stimularetur, nolens eam
in alico offendere, confessus est ei veritatem. Audiens hoc
domina dixit ei quod, si eam habere vellet, iret ad locum ubi
iacebat mortuus, et ibi nocte una pervigil pernoctaret. Quod
cum faceret et sollicite locum exploraret, vidit in tempestate
(sic) noctis silencio quod resedit qui erat mortuus, et, extensis
manibus ad celum, oravit Dominum, dicens: ‘Domine, tu qui
iustus es iudex, tu scis quod iniuste mortuus sum. Si placet
tibi, facias iusticiam! ’ Et ruit vox desuper dicens : ‘Hodie ad
triginta annos vindicaberis '. H iis dictis reversus est ad terram
qui mortuus erat. Rediens [fol. 64b] igitur vivus ad dominam
retulit ei que viderat atque audierat. Cogitans autem domina
quod ante tempus prefinitum per penitenciam satisfaceret, accepit
eum in virum, et creverunt de die in diem in diviciis et gloria
mundi. Sobolem iocundam multiplicaverunt et vicinis nobiliori-
bus se per maritagia confederaverunt. Cumque tempus annuatim
transiret, domina crebro maritum suum ad penitenciam faciendam
sollicitavit. Qui, gloria mundi excecatuS, de die in diem penitere
distulit tandiu quod, anno post annum transeunte, annus venit
tricesimus. Cumque instaret dies ad ultionem prefinitus, fecit
nobilis ille magnum apparatum in quodam castello quod habuit,
et omnes amicos ad convivium pro die illo convocavit. Cumque
die illo convenissent omnes ad convivium, providit quod nullus
ibi esset quem oporteret eum formidare. Convivantibus autern
cunctis et letum diem ducentibus⁷ venit ad portam viellator
quidam petenS, ut moris est, introitum. Quod cum denunciasset
ianitor domino suo, non enim aliter quenquam audebat

