30 LIBER E'XEMPLORUM

multum post ad se reversus, in ecclesia beate Marie omni
penitentia se affligens, primo sibi piam matrem Dei reconciliavit,
eaque sibi apparente, Christum verum Dei Filium et ex Marie
Virgine natum et omne Christiani propositum profitens, per

' eam etiam Christi Filii eius gratiam recuperavit, et ad indicium

In antiquo

Sermone.

In antiquo

Serm one.

indulte sibi venie rursum ei dormienti apparens Christi mater
etiam scriptum abnegacionis abrenunciationis super pectus eius
reposuit. Quo Theophilus recepto, in crastina die dominica
coram episcopo et omni ecclesia, pandens ordinem rei, omnes
ad laudem Dei et genitricis Christi Marie commovit et in
eodem loco, quo sibi pia Virgo apparuit, perstans ibidem post
triduum mortuus est et sepultus. Hoc autem exemplum eisdem
verbis scriptum reperis in summa de virtutibus in tractatu de
spe.

(48) Unum adhuc exemplum de beneficiis gloriose Virginis
in antiquo quodam sermone reperi non utique [fol. 39b]
contempnendum. Est autem hoc exemplum. Mulier quedam
paupercula beatam Virginem dilexit, rosiis et liliis et huiusmodi
quibus potuit ymaginem eius frequencius adornavit. Contigit
autem quod filius eius captus suspenderetur. Mulier vero in
merore animi accedens ad ymaginem beate Virginis, quod
sibi filium suum restitueret, postulavit. Et quia non ita cito ut
voluit filium suum recuperavit, dixit: ‘Numquid tale erit tibi
servire quod indigenti non succurris?’ Nimio autem merore
quasi infatuata: ‘Si filium meum,’ inquid, ‘mihi non restituis,
auferam tibi filium tuum ’. Et cum manum impetuose apponeret
ut ymaginem parvuli asportaret, filius suus stans iuxta eam
pallium eius arripiens ait: ‘Quid facis, mater? Numquid
sensum non habes? Ecce Dei genitrix me tibi restituit.' Sic
mater gaudens filium suurn recuperavit.

(49) Aliud in alio quodam antiquo sermone reperi in hec
verba. Quidam clerici itinerantes tempestate fulguris et tonitruo
discurrente cecinerunt Ave maris stella, etc. Beato autem
virgo quoddam velum super ipsos expandit, sub cuius umbra
securi donec tempestas transivit permanserunt. Non est ergo
dubitandum quin ingruente mortis tempestate servos suos
pallio misericordie obumbrabit, ne a Filio percuciantur.

(50) Aliud de eisdem. Quidam sanctus claustralis honorans ¹

