110 LIBER EXEMPLORUM

ille socium suum. Movit sessor alterius coxam illius, et iuxta
motum eius fecit conatum ad socium suum. Quid dicam? sic
movebant demones hinc inde membra eorum quibus insidebant,
ita quod nichil fecerunt luctantes quod non ex eorum motu seu
visione procederet. Sacerdos, hoc videns, nimirum territus est
non modicum. Nichilominus tamen ivit ad choream ubi etiam
intermixti viri cum mulieribus choream ducebant. Et ecce
vidit singulis viris binos demones insidentes sicut et binos
singulis mulieribus, et sedebant singuli super singula brachia
cuiusque. Demones autem illi movebant brachia et membra
singulorum, tam virorum quam mulierum, ad omnes motus et
vertigines quas faciebant. Quid plura? postquam aliquandiu
ita incessanter a demonibus essent agitati, vidit manifeste
quod unus demon, qui sedebat super brachium unius viri
accepit manum eius, et alius qui sedebat super brachium,
mulieris habentis manum suam in manu viri illius, accepit
illam manum mulieris eiusdem, et eduxerunt eos isti duo
demones per manus suas de chorea, et duxerunt eos ad
quandam fossam. Quo cum pervenissent, converterunt se
ad opus illud dyabolicum ad quod dyabolus eos duxerat,
et fecerunt ibi inter se confussionem suam. Sacerdos autem
ivit ad lectum suum perterritUS, et, quando evigilavit, pessime
dispositum se invenit. Quid [v] ultis? in brevi non remansit
ei nec pilus in capite nec unguis aut pellis in corpore, et
tam fortis eum morbus detinebat quod per totum annum
illum missam celebrare non valebat. Hec retulit dicto fratri
quidam frater de ordine illorum, qui etiarn filius erat illius
sacerdotis; idem michi referebat. Explicit exemplum.—
Vides, Christiane, quos habent ductores huiusmodi ludorum
frequentatoreS, vides quomodo eos ducunt et ad quid eosl
ducere contendunt.

(192) Adhuc autem de ludis inordinatis hoc pretereundum
non puto quod frater Petrus, quondam socius Concedi (sic)
visitatoris, qui et eidem mortuo successit in officio, michi et
quibusdam fratribus aliis Dublini narravit. Dixit itaque quod
in patria sua, videlicet in Dacia, consuetudo [fol. 95⁶2] est quod,
quando mulieres iacent in puerperio, solent venire mulieres

1 MS. eo.

