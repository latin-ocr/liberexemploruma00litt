Greg.
Dial.‚ IV,
liii.

1 16 LIBER EXEMPLORUM

motivum, quia in toto populo residente vix erit unus qui
unquam tale flagicium commiserat, immo etiam qui tale
flagicium unquam audierit ab aliquo fuisse commissum, et sic
exemplum nullius efficacie erit ad populum. Nunc ergo quia
constat hunc peccasse per luxuriam sive peccatum luxurie
commisisse, proponatur totum exemplum de quodam qui
occasione unius ebrietatis nocte quadam [fol. 9802] cum una
muliere commisit luxuriam, et sic sicut patet intuenti veritas
salvabitur et corda audiencium timore concutientur.

(198) Aliud exemplum terribile deserviens huic materie
narrat idem in eodem, dicens: Adest quoque in presenti
venerabilis frater Venancius‚ Lunensis episcopus, magnificus
vir nobilissimus atque veracissimus, qui se scire suosque
homines interfuisse testantur ei rei quam narrant1 nuper in
Genuensi urbe contigisse. Ibi namque, ut dicunt, Valentinus
nomine, Mediolanensis ecclesie defensor, defunctus est, vir
valde lubricus et cunctis levitatibus occupatus, cuius corpus in
ecclesia beati martiris Syri sepultum est. Nocte autem media
in eadem ecclesia facte sunt voceS‚ ac si quis violenter ex ea
pelleretur atque traheretur foras. Ad quas nimirum voces
cucurrerunt2 custodes et viderunt teterrimos spiritus, qui

eiusdem Valentini pedes ligatura strinxerant et eum ab
ecclesia clamantem ac nimium vociferantem foras trahebant;

qui videlicet exterriti ad sua strata reversi sunt. Mane autem
facto aperientes sepulcrum in quo idem Valentinus positus
fuerat, eius corpus non invenerunt, set in sepulcro alio 3 positum,
ligatis adhuc pedibus sicut de ecclesia fuerat abstractum.
Explicit exemplum.—-Quamvis cunctis levitatibus occupatus
miser iste fuerit, quia tamen lubricus, hoc est luxuriosus, fuisse
scribitur, idcirco de quodam luxurioso totum exemplum salva
veritate proponi poterit, et populus audiens salubriter formidabit.

(199) Hoc autern adhuc silentio degendum michi non
videtur quod narravit michi et pluribus fratribus Dublini super
hac materia frater Nicholaus de Wesefordia. Retulit enim
quod miser quidam de quo supradictum est in prima parte, qui
sororem suam multis temporibus fornicarie tenuit, gravi morbo
percussus, ad extremum deductus est, et, iacens tanquam

1 MS. narrat. 2 MS. cucurrerent. MS. illo.

