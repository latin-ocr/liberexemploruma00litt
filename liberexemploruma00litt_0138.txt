100 LIBER EXEMPLORUM

crudeliter apud Car[i]thoele iugulata est, sicut retulit mihi soror
sua supra et ibidem memorata, eadem soror sua, post primam
apparicionem suam, de qua supradictum est in eadem rubrica,
iterato apparuit ei, et huiusmodi verba dixit ei: ‘ Caveas tibi tu,
et caveant sibi alii amici mei, ne occisoribus meis mala queratis
aut imponatis, nec mala eis imprecari attemptetis.l Sciatis
enim quod valde bonum habeo pugillatorem, sed non vult adhuc
percutere.' Soror vivens, hec verba audiens, et quis esset
pugillator iste scire cupiens, stimulata quidem aviditate feminea,
cum impetu sermonis dixit sorori sue: ‘Soror autem,2 pro
morte Christi, quis est ille?' Que respondit dicens : [fol. 88b]
‘N azarenus ’. Et illa cum impetu non minori dixit: ‘ A soror,
pro morte Christi, quis est ille?’ Mulier enim, tanquam
simplex ydiota, nescivit quid est dictum Nazarenus; sed
respondit mortua: ‘Non tibi, inquit, plus dico'; et disparuit.
Ista ergo multum fuit sollicita et sitibunda ad sciendum quis
esset memoratus pugillator sororis sue, sed non audebat revelare
quod viderat, ne propter simplicitatem nichil nisi derisionem
reportaret. Tandem venienti michi ad ecclesiam de Car[i]thoele,
ut supra notatum est, occurrit ista et in simplicitate sua, non
omnino sine timore, retulit michi omnia que audierat a
sorore sua, dicens: ‘Domine, supra modum afflicta sum in corde
meo ex quo hec ab ea audivi, et nescio quid est dictum quia
Nazarenus est pugillator sororis mee '. Et ego tunc exposui
sibi quod N azarenus est dominus noster Iesus Christus, qui sic
appellatus est quia mansit cum benedicta matre in Nazareth
donec manifestaret se mundo. Dixi ergo: ‘Iste N azarenus est
Dominus noster Iesus Christus, qui pugillator est sororis tue,
quia pungnare vult pro ea et vindictam sumere satis duram de
omnibus qui malum illud eidem intulerunt3. sed dixit quod
ipse adhuc non vult percutere, quod ex magna misericordia sua
exspectat eos [venire] ad penitenciam, ad quam, nisi cicius
confugerint, antequam advertant, percuciet eos valde dure, quia
occidet eos dolorose et proiciet eos in ignem qui nunquam
extinguetur ’. Hec audiens muliercula memorata magnam
recepit consolacionem. De hiis sororibus et. occisione unius,
quere supra, rubrica de accidia, [sol. Soa] exemplo secundo.

1 MS. attemptatis. 2 sic: perhaps for Anna?

