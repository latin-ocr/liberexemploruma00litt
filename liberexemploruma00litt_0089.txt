DE CONFESSIONE 51

Nichil enim confundit et allidit virtutem demonum, quomodo
si quis secreta inmundarum cogitacionum sanctis ac beatissimis
patribus revelet.

[De confessione]

(95) De confessione similia occurrunt exempla, silencio
utique non tegenda, de quibus hoc unum pono in principio de
quo plenam certitudinem habes. Frater Adam Habe, bone
memorie, frater utique sanctus et religiosuS, necnon et predicator
famosus et absque dubio fructuosus, fuit in tempore meo in ordine
nostro, qui et custos meus aliquando fuit. Frater iste, quadam
vice, cum fecisset magnam populi convocationem, die qua
predicavit, antequam populus convenisset, venit ad eum quidam
et petebat confessionem ; et causa quare venit ad confessionem
fuit hec, sicut eidem fratri referebat. Eadam siquidem nocte
ipse ivit solus de una villa ad [fol. 54a] aliam3 et cum esset in
via, vidit a longe bestiam quandam supra modum horribilem
versus ipsum venientem. [ta fuit horribilis quod statim
intellexit quod erat dyabolus in effigie illius bestie horribilis.
Ipse ergo stetit tanto timore percussus quod fere fuit extra se.
Cogitans ergo quid sibi esset agendum, adiutus lumine fidei,
licet peccator esset, statim cum securi sive bipenni1 quam
manu gestabat fecit circa se circulum unum de signis crucis
Christi. Cogitavit autem et timuit quod propter peccata sua
traditus esset in potestatem dyaboli, et intellexit bene quod,
nisi Dei adjutorio, dyabolum non posset evadere. Attendens
ergo quod Deus misericors est et pronior ad miserandum quam
condempnandum, clamavit ad Dominum, dicens : ‘Domine, non
habeo sacerdotem cui possim peccata mea confiteri. Promitto
tibi quod ego dimittam peccata mea, et non habens aliud re-
fugium cui peccata mea interim donec ad sacerdotem perveniam
confiteor, Domine, inquit, hec feci et hec, et hec, et sic et sic ⁷ ;
et ita peccata sua Deo confitebatur, acsi eum presentialiter

coram se videret. Et ecce, quod dictu mirabile est, inmo
magis delectabile, quam cito confessus suerat unum peccatum,

statim crescere cepit circa se murus unus< aliquantulum super
terram. Ad confessionem vero alterius peccati plus crevit in

¹ MS. bibenni.

