124 LIBER EXEMPLORUM

Domino complacebat. Cui et ipse, ut mundanis mos est, ad
mortem totis viribus insidiatur.1 Contigit autem die parasceues,
vice quadam, ut miles ille interfectorem patris sui inveniret in via,
in loco quodam ad vindictam exercendam oportuno, Cumque
mortem sibi efferatis animis intemptaret, alius se humiliavit
illi, rogans et supplicans quatenus pro eo qui die illo pro
hominibus mortuus est in cruce, sibi misereretur et parcere
dignaretur. Qui audiens adiuracionem mortis dominice,
misericordia motus, mortem patris sui pro amore Christi pro
nobis mortui misericorditer ei condonabat, et dimisit eum in
pace. Hoc autem factum ipse non multum pensabat, Deus
autem multum istud ponderabat, sicut et manifeste declarabat.
Nam, quando venit ad regem propter misericordiam postulan-
dam, cum die quadam intrasset capellam ubi rex missam suam
audiebat, et staret post dorsum regis in parte oraculi inferiori,
ubi ventum est ad Agnus Dei, et pax regi porrigeretur, accidit
ut non esset iuxta regem aliquis nobilis cui pacem porrigere
debuisset. Respiciens ergo rex post tergum, ut alicui ibidem
existenti pacem porrigeret, videt prefatum militem coram cruce
genu flectentem, et ymaginem crucifixi eiusdem se amicabiliter
reinclinantem. Videns autem rex nimirum obstupuit, usque
tamen post missam dissimulavit. Celebrata vero missa, cum
rex egrederetur, procidit ad pedes eius miles, supplicans graciam
et misericordiam. Querenti vero regi quis esset, et quam
causam haberet, quid egisset exposuit [fol. 103a] et qua de
causa terra sua fuisset spoliatus. Rex autem, misericordiam
propositam interim dissimulans, quesivit ab eo si quid egisset
pro Christo quod sibi placere debuisset, de quo sibi conscius
esset. Qui respondit quod non. Cumque rex instaret ut
cogitaret si quid tale unquam egisset, occurrit ei ad memoriam
quomodo interfectori patris sui mortem condonasset, et dixit
regi: ‘Vere, dixit, domine, ego non recolo aliquid huiusmodi
sed hoc unum recolo, videlicet quod, pro amore Christi pro
nobis crucifixi, peperci interfectori patris mei ¹. Et narravit ei
totam seriem rei. Et dixit rex: ‘Et ego pro amore illius pro
quo remisisti sic misericorditer mortem patris, omnes terras

1 This sentence fits in better aster oportuno (below), but probably there is an
omission, before cui, of some such words as : Pater enim eius interfectus erat a
quodam milite. (See notes.)

