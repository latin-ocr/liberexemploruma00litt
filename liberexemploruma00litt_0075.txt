DE ACCIDIA 37

nos tendimus illuc ut animam eius nobiscum auferamus ’. Quo
audito archiepiscopus adiuravit eum ut rediret per ipsum (εἰς)
et nunciaret ei quid egissent. Hoc facto evigilans sollempni-
tatem inchoatam consummavit. Post modicum vero iterato
missam modo memorato celebrans, sompno ut prius arripitur,
et videt multitudinem demonum prefatorum redeuntem iuxta
se transire, videt et illum quem alloqutus fuerat et dicit ei:
‘Quid fecistis?' Qui respondit: ‘F raudati sumus spe nostra.
Nam cum omnia bona sua contra mala ponderarentur, mala sua
preponderaverunt‚ unde et statim voluimus eum habere. Set
venit, inquit, ille deca-[fol. 44b]-pitatus et portavit magnam
multitudinem lapidum et posuit in statera cum bonis suis. Et
fecerunt bona sua malis contrapositis preponderare, et ita eruit
eum de manibus nostris.’ Quo audito evigilavit archiepiscopus
et intellexit quod mortuus esset imperator et meritis beati
Iacobi salutem eternam consecutus: quod et factum est. Nam
inquisivit archiepiscopus et agnovit quod eadem hora de ergas-
tulo corporis eductus est.

[PARS ΙΙ. DE REBUS INFERIORIBUS]

Secunda pars«, ut supradictum est, de rebus dicitur inferiori-
bus, scilicet de viciis et virtutibus cum suis quoque pertinenciis,
et secundum ordinem alphabeti per rubricas [ ]1 distinguitur

[De accidia]

(61) De accidia quomodo extinguitur habetur exemplum de V.P., V,
beato Antonio de quo sic legitur in Vitas Patrum. Sanctusgigigrf (1³⁴
Antonius cum sederet aliquando in heremo temptatus dixit ad
Deum: ‘Domina volo salvus esse et non permittunt me cogi-
taciones mee. Quid facio in hac tribulacione? quomodo salvus
ero?' Et hoc dicens egressus est foras et vidit quendam,
tanquam seipsum, sedentem atque operantem ; deinde surgen-
tem ab opere et orantem, et iterum sedentem et operantem.

Erat autem angelus Domini missus ad correccionem eius et

1 Space left sor a word.

