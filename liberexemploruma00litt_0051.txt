DE CORPORE CHRISTI 13

me posito, quidam apparuit qui mihi ad refeccionem panem
detulit. Quem mox ut comedi, vires recepi, nec longe post
navis transiens affuit que me ab illo undarum periculo suscepit
atque ad terram deduxit.’ Quod scilicet episcopus audiens
requisivit diem atque illum diem fuisse reperit quo pro eo
presbiter in Hostica insula 'omnipotenti Domino hostiam sacre
immolavit oblationis, Explicit exemplum.

(21) Adhuc in vita sancti Iohannis Patriarce Alexandrini, Vita S-
qui et sanctus Iohannes Elemosinarius convenienter appellatur, ἔξω
exemplum hoc ad comendacionem eukaristie reperitur, quod et ἕνῇ, p.
ipse sanctus Patriarca narrare consuevit. Ciprianus quidam 9 ’
captus a Persis annis 40³r carcere clausus vinculis ferreis artabatur,
Audientes sui illum vere defunctum, ter per annos singulos certis
diebus sacras pro eo oblationes et pietatis officia celebrabant.
Sane eisdem ipsis diebus [fol. 28b] captivum illum vir quidam
splendidus solvebat a vinculis ut tunc liber et hilaris sine omni
molestia et lesione maneret. Postmodum fuga lapsus ac rever-
sus in [Cyprum], audivit a suis quid pro eo fecissent, et quibus
diebus requiem sensisset et gratiam gaudens gaudentibus
enarravit. Sancta ergo et salubris est cogitacio pro defunctis
ut a peccatis sonantum

(22) Novi ego clericum nomine Iohannem, utique com-
patriotam meum, michi quondam admodum familiarem, qui
sicut ore suo retulit michi, qui et de veritate sua satis certus fui,
quadam vice de nocte ivit de Honestleia‚ villa scilicet ubi manet
pater meus, ad villam propinquam nomine Aruleiam, ad unam
concubinam quam ibi habuit, que etiam tunc temporis michi satis
nota fuit. Cumque incederet solus habens gladium circa collum
suum, vidit canem magnum ante se incedentem. Mirabatur
valde de cane quem videbat, sed mirabilius erat quod mox
audivit. Conversus enim canis ad se dicebat in anglico im-
petuose: ‘Da michi gladium tuum 1¹ Qui statim mittens
manum suam ad gladium, audaci corde impetuosius respondit
in anglico: ‘Tu mentiris, per mortem Christil' Quo dicto,
statim is1 qui apparuit canis, inmo dyabolus in effigie canis,
disparuit, non sustinens utique virtutem mortis Christi magnifice,
etiam ab ore peccatoris nominate. Explicit exemplum.

1 MS, hiis.

