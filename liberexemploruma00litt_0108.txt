Manu-
ale (?).

Ibid.

70 LIBER EXEMPLORUM

die et hora eadam in equo veniens ad eandem ecclesiam propter
puerum memoratum extrahendum, ferro coopertus, cum lancea
elevata, visu furibundo, ecclesiam nitebatur ingredi; set non
obediebat ei dextrarius suus, prohibente catena ex transverso
hastu appensa, quam puer tamen sine molestia transvolasset.
Set ecce miseria. Cum postea in partibus suis exiret die
quodam cum ave sua predatoria,1 niso ni fallor, et avem
retisset nec post de arbore ubi resederat descendere voluisset,
lanceam iam dictam quam illuc secum garcio illius detulerat, ad
avem superius extendit, ut avis extremitati lancee elevate se
applicaret, ut eis mos est, et sic avem ad se reciperet. Levavit
autem sursum extremitatem ligneam ferro deorsum dependente3
et ecce ruente ultione, urgente ponderositate, lancea quasi fluens
cucurrit deorsum et ipsum subito usque ad cor confodit per
collum, Deo de eo iustam vindictam expetente, ut qui lancea
levata ecclesiam Dei violentare nitebatur, eadam lancea ternpore
oportuno [fol. 67b] confoderetur. Hec ita nota sunt sicut que
videmus cotidie oculis nostris. Videant ergo qui iura ecclesiarum
temerare presumunt, quid respondebit eis divina iusticia, que
absque dubio plus curat de iure quam de muris ecclesiarum?

(119) Adhuc autem duo hic exempla insero mercedem per
similem promittencia violatoribus ecclesie, que quidem scripta
sunt in libro qui dicitur Manuale. Primum est hoc. Quidam
nomine Richerus in cella ecclesie adherente propriam agnos-
cens uxorem ita eidem sicut canis inhesit, ut ad tempus ab ea
nullatenus divelli posset.

(120) Aliud autem ibidem hoc est. Quidam rex Longobar-
dorum hereticus in cimiterio sancti Iohannis sepeliri se fecit.
Cuius tumulum quidam vir effringens ornamenta, cum quibus
autem 2 rex sepultus fuerat, asportabat. Eidem vero sanctus
lohannes per visionem dixit: ‘Cur ausus es corpus istius
hominis contingere quamvis fuerit non recte credens, cum mihi
se comendavit ? Quia ergo hoc facere presumpsisti nunquam
in meam basilicam deinceps ingressum habebis) Quod et ita
factum est. Nam quocienscumque voluisset beati Iohannis
ingredi ecclesiam, statim, velut guttur eius ab alico validissime
feriretur, subito retro ruebat impulsus.

1 MS. p’datiam. 2 MS. a.

