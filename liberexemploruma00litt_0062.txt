Lib. de
Miraculis
B.V.M.

Ibid.

24 LIBER EXEMPLORUM

ita ut cuncti qui aderant scirent quia genitrici ex suo ore fecisset
servicium quod sibi fuisset placitum. Et dilato corpore eius ad
cimiterium cum Dei laudibus decenter sepelierunt. Quod non
solum pro illo set eciam pro nobis hoc credimus esse vel fecisse·
sanctam Dei genitricem, quatinus tam nos quarn hoc audientes
attendamus in Dei genitricem et eius amorem.

(41) Secundum exemplum de eodem libro collectum. Alter
quoque quidam clericus in quodam loco morabatur, qui et ipse
Deo et eius alme genitrici satis erat devotus, qui inter cetera
actuum bonorum studia, quibus eidem sancte Virgini placere
curabat, hanc antiphonam in eius laudem devota mente decan-
tabat. ‘Gaude Dei genitrix, Virgo immaculata„ Gaude que
gaudium ab angelo suscepisti. Gaude que genuisti eterni
luminis 1 claritatem. Gaude mater, Gaude sancta Dei Genitrix
Virgo. Tu sola mater innupta. Te laudat omnis creatura2
genitricem lucis. Sis pro nobis quesumus [fol. 36⁶2] perpetua
interventrix.‘ Hic ergo cum languore correptus ad extrema
pervenisset, cepit anxiari et pavore nimio perturbari. Cui
apparens sancta Virgo Maria dixit ei: ‘Cur tanto timore
trepidas qui tociens michi gaudium enunciasti? Ne paveas
quoniam nil mali pacieris‚ set gaudii quod mihi precinebas,
amodo mecum particeps eris! Audiens hoc ille putavit se
sanitati restitutum, et dum se cum leticia erigere vellet
anima eius a corpore egrediens petiit paradisi gaudia, ubi
sicut promiserat ei sancta Dei genitrix letabitur per eterna
secula. Ergo pensandum est quantum debeat mente retineri
que sibi servientibus non desinit auxiliari.

(42) Tertium exemplum: fuit quidam qui vocabatur Ebbo
qui multociens res alienas rapiebat, aliorumque substanciis furtim
allatis tanquam suis se alebat. Attamen sanctam Dei matrem
venerabatur ex corde, eciamque ad latrocinium dum pergeret
exorando eam salutabat devotissime. Contigit autem quadam
die dum quedam non sua furaretur, ut subito pervasus ab inimicis
suis comprehenderetur. Qui dum se a reatu purgare nequiret
iudicio arbitrorum decretum est ut suspensus vitam finiret.
Ductus itaque est ad laqueam sine miseracione ulla ut sus-
penderetur sine mora. Cumque eo suspenso ³ pedes eius

1 MS. e'c'cii lumis. ‘2 MS. factura. 3 Ms. suspensus

