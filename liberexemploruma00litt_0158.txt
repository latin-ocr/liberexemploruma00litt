Luc. xiii,

Gen. vii.

Cf. Gen.

xix.

Jud. xx.

Heb. xiii,

4.

120 LIBER EXEMPLORUM

leporaria quedam sub sedili concavo catulos habens micas
que de mensa ceciderant et ossa per aream queritando ante
lectum militis venit musitando. Miles autem puellam esse
putans brachia sua quasi ad amplexus exposuit. Canis autem
ob catulorum atrox defensionem, ipsum illico per brachium
dentibus arripuit, et gravi lesione vulneravit. Miles autem
ad vindictam accelerans, gladium ad capud thori iacentem
iuxta se posuit. Nec mora3 puella de thalamo iuxta pro-
missuml exiens ad lectum2 militis pedetentim accessit. Ipse
vero iam canis observans adventum, non virginis, puta, qui
amorem tunc in dolorem converterat,3 qui cupidinem omnem
in ire vindictam commutaverat, elevato gladio, canem per-
cutere putans, ferro puellam peremit. Explicit exemplum.—
Ecce qualiter actibus huiusmodi peccatis urgentibus se noster
hostis ille versutus immiscet qui non solum suis animas
temporibus [fol. Ioob] set acceleratis etiam et preproperis4
corpora funeribus, ut simul in utraque deseviat, avide preripit
et perquirit. Caveant ergo sibi qui eiusmodi vilitatibus de-
serviunt, quia, nisi cicius penitenciam egerint, ut sentencia
salvatoris utar, omnes similiter peribunt.

(206)5 Hoc autem quod in sacra scriptura ad detes-
tacionem peccati huius in diversis locis traditum est, non
erit inutile ad faciliorem memoriam hic inserere. Sane in
Genesi legimus quod propter hoc peccatum totum genus
humanum preter 8 animas deletum est. In eodem etiam reperies
quod propter carnis peccatum 7 civitates cum habitatoribus
suis igne et sulphure irruentibus de celo combuste atque sub-
merse sunt.—In libro quoque Iudicum propter peccatum curn
una muliere et una nocte perpetratum legimus occisa lxv
milia virorum bellatorum et eo amplius preter uxores et
parvulos: ita quod numerus occisorum pro peccato illo
estimari potest ad minus centum milia hominum. Explicit
exemplum.-—-Per quam ⁶ autem viam subterfugiet iudicium Dei,
qui in peccati⁷ huius vilitate vitam suam consumit, non atten-
dens quod fornicatores et adulteros iudicabit Deus P—Caveat

1 MS. permissum. 2 MS. lecturam. 3 MS. convertat.
4 MS. preproperiis. 5 In margin ‘ de adulteris ’. ⁶ MS. postquam.
⁷ M S. peccato.

