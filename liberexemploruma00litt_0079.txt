DE ADVOCATIS 41

rector erat unius Caldecote‚ cum per plures annos audisset
leges, tandem dixit fratri suo militi Roberto de Bloy: ‘Nosti
Stephanum clericum de Caldecote?’ Qui respondit: ‘Tu es
ille. Signa frontem tuam cruce.' Et ait Stephanus: ‘Non
novi clericum illum, set. quicumque ille suerit, duo nigri
monachi in angulo illo tulerunt contra ipsum sententiam [fol.
4762] que nunquam poterit revocari '. Et hoc dicto statim
expiravit. Explicit exemplum.

(66) Non est silentio pretereundum quod nostris temporibus
accidit in Anglia‚ sicut audivi a fratre Thoma de Uffordia,
fratre quondam famoso in Hybernia. Qui et fratrem Hugonem‚
quondam gardianum Londoniarum‚ tunc temporis vero Grante-
brigie studentem, audivit hunc eventum in sermone suo recitare.
Sane erat paulo ante tempus illud quidam clericus Grantebrigie
qui leges audivit et in eis multum profecit, set, sicut multi
faciunt, legibus[ ]1 minus legitime utebatur. Credebat autem
diu vivere, sed deceptus est. Nam, ve misero! quando vivere
melius voluit, molestia corporis percussus, ad extrema deductus
est. Cumque clerici essent circa eum, ut moris est, appropin-
quante hora mortis sue, clamavit voce magna cum magno
impetu, dicens: ‘Appellatel Appellate!’ Clericis qui astabant
mirantibus et querentibus quid haberet, clamavit iterum et
iterum impetuose valde: ‘Appellate cito! Quid facitis?
Appellate!' Postquam autem ita miserabiliter clamasset,
tunc demum dixit voce dolorosa: ‘Al A! nimis tardatis,
nam sententia data est contra me. Ego dampnatus sum sine
fine!' Et post hec verba spiritum exalavit, dampnacionem
eternam recipiens, que sibi ad utilitatem nostram, non autem
suam, fuerat demonstrata. Attendant placitores et advocati
necnon et ballivi, quoniam infelix contra eos manet sententia,
si a via recta declinaverint.

(67) Adhuc autem de advocatis quoddam admodum notabile
et auditu horribile retulit michi Normannus quidam, de quo
satis certus sum et fui quod non referret michi nisi verum.
Hoc autem erat quod michi referebat. Erat in civitate
Rothomagi quidam [sol. 47b] clericus nomine magister
Willelmus Bodin quem dictus Normannus ita novit sieut illum

1 Blank space left for word.

