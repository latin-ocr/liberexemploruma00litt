32 LIBER EXEMPLORUM

materiam (Ρ) 1 audierat; unde et exemplum habuerat ab aliquo
vel ab aliquibus qui de illo certi erant.

(52) Tercium (sic) de eisdem quod et sepe solet referri.
Monachus quidam sacrista monasterii, cum lubricus esset,
quadam nocte exiens monasterium ad quandam mulierem et
transiens per pontem ultra flumen propinquum a dyabolo in
flumen precipitatus est et submersus. Occurrerunt autem
angeli si forte possent ei subvenire, set et demones venerunt
dicentes, ‘quia noster est quoniam in servicio nostro captus
est'. Set regina misericordie affuit ne miser dampnaretur qui
servicium quamvis modicum sibi impendere consueverat.
Siquidem ipse beatam Virginem salutare consueverat dicendo
Ave Maria quocienscumque ante ymaginem beate Marie
transibat: qui etiarn, dum exivit per pontem incedens ubi
precipitatus est, salutacionem et matutinas beate Virginis
decantavit. Huic igitur in arto posito venit in auxilium piissima
Virgo dicens demonibus: [sol. 41a] ‘O nequissimi, dimittite
eum quia servus meus est ³. Qui cum pertinaciter ipsum
tanquam suum exigerent, dixit mater vite: ‘Pono causam in
iudicio Filii mei ut ipse ferat sententiam in hac parte '. Interim
pulsandi hora ad matutinas transeunte, cum quereretur sacrista,
tandem repertus in flumine submersusy et inde extractus precibus
beate Virginis ad vitam suam emendendam vite restitutus est.
Qui vivus exsurgens narravit quomodo submersus est et
qualiter per beatam Virginem a demonibus liberatus et vite
restitutus est. Et glorificans Deum et beatam Virginem vitam
suam emendavit et in pace finivit.

(53) Quintum (sic) de eisdem. Pauper quidam omnia que
habere poterat aliis pauperibus in honorem beati Virginis
erogabat. Cui oranti in hora mortis assistens beata Virgo
dixit: ‘Veni, dilecte mi ’. Et eum secum cunctis audientibus
angelisque comitantibus ac dulcem melodiam concinentibus ad
gaudia duxit celestia.

(54) Aliud de eisdem. Abbatissa quedam rigide religionem
servans in se et in subditis, tandem instinctu dyaboli a quodam
clerico concepit. Quod percipientes moniales et inde gaudentes
episcopo casum manifestaverunt. Qui constituit eis diem2 visi-

lMS. Math'm. , 2MS. dine.

