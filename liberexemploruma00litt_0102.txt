64 LIBER EXEMPLORUM

in peccato [fol. 62b] vitam suam enutrivit: et ecce, volente
Deo viciis suis finem ponere, molestia corporis percussus, ad
extrema deductus est. Rex igitur, audiens servientem suum
sibi tam utilem infirmatum, visitacionis gratia venit ad eum
et dixit ei verba salubria, monens ut tunc saltem peccatis
suis renunciaret et ad Deum se converteret, Deo penitenciam
veram quamvis sero offerendo. Dixit enirn: ‘Misericors est
et prestabilis super malicia Dominus Deus noster ’. Eger
autem verba hec salubria pacienter quamvis non salubriter
abscultabat et dixit regi: ‘ Certe, domine, ego dimittam peccata
mea et agam penitenciam. Set si modo in hac infirmitate
confiterer, diceretur quod essem timidus et pusillanimis, quod
timore ductus modo peccata mea confiterer. Set quam cito
convaluero, confitebor et peccatis meis omnino renunciabo?
Rex dicere potuit quod voluit, set ab eo plus habere non potuit.
Recessit ergo rex et iterum die quodam venit ad eum. Et
6666, quam cito vidit regem introeuntem, clamans acsi furi-
bundus esset, dixit ad regem: ‘Quid vis tu hic? Nunquam
poteris aliquid facere quod mihi utile esse valebit.' Cui respon-
dit rex modeste : ‘ Signa te signo crucis et vide ut sanum sapias '.
Qui respondit voce miserabili dicens: ‘N on,' inquit, ‘insanio,
set pessimam scientiam ante oculos meos habeo '. ‘Quid est
hoc‚' dixit rex, ‘quid est hoc?’ ‘Certe,' dixit alius, ‘iam-
pridem venerunt duo angeli pulcherrimi et sederunt michi
unus ad capud et alius [fol. 6362] ad pedeS, et protulerunt
unum parvum libellum et porrexerunt michi ad legendum.
Ego legi ibi omnia bona quecumque feceram, set pauca
erant nimis. Quo facto librum reposuerunt, et ecce statim
venerunt demones in domum istam implentes domum3 et
unus tanquam magister et princeps ceteris altius sibi sedebat.
Unus autem demon surrexit et protulit librum unum supra
modum magnum, ponderosum et horribilem, et porrexit mihi
ad legendum. Et ecce legi ibi omnia mala mea quecumque

feceram ab infancia; non solum opera mala que feceram et
verba mala que locutus fueram, verum etiam minutissimas

cogitaciones in quibus peccaveram. Quando legeram videlicet
quantum volebant, accepit librum 3 me et dixit ille qui vide-
batur mihi magister et princeps eorum ad angelos apud me

