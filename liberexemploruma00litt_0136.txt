G.E.‚ 11,
iv (p. 183).

98 LIBER EXEMPLORUM

XO si non sit facilis ac promptus in risu. Talibus namque indi-
ciis humilitas vera dinoscitur.’

(165) Potest autem valere non modicum ad humilitatem
extorquendam exemplum quoddam scriptum in libro qui dicitur
Gemma Sacerdotalis in hec verba. Plurimum quoque valere
potest humani [fol. 8763] corporis ortus et occasus mediique
status intellecta fragilitas iuxta illud Dyonisii responsum Alex-
andro Macedoni factum. Quesierat enim rex in hunc modum.
‘ Quid fui? quid sum? quid ero?' Cui philosophus singula
reddens singulis : ‘ Vile sperma—vas stercorum—esca vermium ⁷.
—Caveat qui predicat ut verba curialia dicat, ut videlicet
nominet lutum pro stercore, rem parvi valoris pro vili spermate.
Si enirn dicatur quod res parvi valoris fuisti quando conceptus
fuisti, satis honeste satisfactum erit intellectum. Verbis igitur
huiusmodi vel consimilibus in talibus uti curemus.

De indulgenciz's.

(166) Excitativum est piarum mencium ad amorem in-
dulgenciarum exemplum quod hic insero, hunc habens modum.
Erat quidam frater noster quondam in Hybernia, qui eciam
vixit post adventum meum in terram istam, predicator famos-
issimus quem populus de patria in patriam sequi consueverat
propter efficaciam predicacionis sue. Hic ergo quodam tem-
pore in Ultonia predicans, comitante 1 eum fratre Dunekano
adhuc superstite, staciones suas de villa in villam protendebat.
Sequebatur autem eos multitudo magna continue, cum propter
predicacionem, tum propter indulgencie relaxacionem. Et ecce
inter alios vir quidam popularis sequebatur eos de die in diem,
de loco ad locum, sumptus secum portans secundum suas
facultates, et hunc laborem precipue sustinuit propter indul-
gencias magnas quas tunc dabant consequendas, Pecunia
autem consumpta quam secum tulerat, oportebat eum reverti.
Cumque die quadam, versus propria remeans, per villam
quandam transiret [fol. 8 7b] intrans domum cuiusdam domestici,
petebat hospicium, et admissus est. Querebat autem domesticus
quis et unde esset et unde venit. Qui respondit ei veritatem
ad singula, dicens ei quod fratres predicantes tanto tempore

1 MS. comitantem.

