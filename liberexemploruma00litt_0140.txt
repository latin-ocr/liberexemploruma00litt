Lib. de
Miraculis
B.V.M.

V. P., V,
Verba
Sen.‚ iii, 20
(p· 566·7)·

102 LIBER EXEMPLORUM

in hec verba. Quadam die cum de civitate vir sanctus exiret
ut sanctorum martirum Iohannis et Cyri memoriam orationis
gratia visitaret, occurrit ei mulier clamans et dicens: ‘Domine‚
vindica me, quia iniuriam pacior a genero meo’. Quidam
familiares patriarce dixerunt: ‘Domine cum reversus fueris,
audies causam eius’. At ille : ‘ Quis mihi dabit certitudinem
quod revertar vel quod vivam in crastinum? aut quomodo sus-
cipiet Deus preces meas, si ego pauperes audire contempno? '
Noluit ergo de loco recedere donec satisfactum est mulieri.

(173) Quam mercedem expectare valeant iniusti iudices ex-
emplum docet quod in libello legitur de miraculis Virginis
gloriose. Siquidem refertur ibidem quod in urbe Roma quidam
Stephanus nomine iudex constitutus sepe munera accipiendo
iudicium pervertebat et aliis non debita dando, aliis sua aufer-
endo multos iniuste iudicabat. Iste post paucos dies defunctus
est, et precibus sancti Preiecti episcopi et martiris, cui devotus
exstiterat, liberatus fuerat, cum tamen meritis suis exigentibus
dampnandus erat. Dixit autem quod cum duceretur ad iudi—
cium iudicis altissimi, dans contra eum Dominus iudicium dixit:
‘Quam multociens aliena abstulit et munera accipiendo prave
[fol. ooa] iudicans veritatem vendidit, dignum est eum ire in
loco Iude traditoris '. Sed sancto Preiecto pro eo orante1 ad
Dominum cooperante Dei genitrice Maria liberatus est et vite
restitutus, accipiens spacium 30 dierum ad penitenciam persol—
vendam—Vides, iudex iniuste, quam triste iudicium habes expec—
tare. Expectat te Iudas proditor ut, qui proditor es Christian-
orum, proditoris Christi recipias supplicium.

(174) In Vitas Patrum legimus quod aliquis frater converti
voluit et prohibuit eum mater sua. Ille autem non quiescebat
ab intencione sua, dicens : ‘Volo salvare animam meam '. Illa
autem renitens postea tamen permisit, et factus est monachus,
sub necgligentia vitam suam expendens. Et contigit ut mater
sua moreretur, et monachus filius eius infirmabatur. Et cum
factus fuisset in extasi, raptus fuit ad iudicium, et invenit
matrem suam cum hiis qui indicabantur. Illa autem, cum
videret eum, obstupuit, et dixit: ‘Quid est hoc, fili? Ubi sunt
sermones tui quos loquebaris, dicens: Volo salvare animam

¹ MS. oravit.

