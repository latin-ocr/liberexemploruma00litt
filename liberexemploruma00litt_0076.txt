38 LIBER EXEMPLORUM

cautelam dandam Antonio. Et audivit vocem angeli dicentis:
‘Sic fac et salvus eris ': atque ita factum est.

(62) Quoniam autem orationis devotio et officii ecclesiastici
devota audicio accidie repungnant et torpori, probabile sumitur
argumentum quod unusquisque quanto se ab orationis devotione
et officio ecclesiastico tempore debito subtrahit tanto accidie et
torpori cor suum paratum vasculum reddit.1 Et certe qui se
divino officio tempore debito subtrahunt, impune transire non
possunt. Huius rei exemplum habes, [fol. 45⁶2] predicator, de
quadarn muliere vidua honesta et religiosa occisa ante annos vij
in Desmonia apud Caricohele, iuxta Corkagium ubi ego tunc
temporis officium lectoris, pro modulo meo, exercui. Sane
mulier illassin guerra que tunc temporis fervebat in Vallia, de
terra domini David de Barry senioris in Wallia, ubi permanserat
prius, fugerat ad dictum dominum suum in Hybernia, et accepit
unum burgagium a domino supradicto apud Caritothele ubi
braxabat‚ et labore suo se et quandam sororem virginem xxx
annorum fideliter alebat, honeste valde inter convicinos suos
conversa. Hec ergo, quia honeste induta procedebat et honeste
de labore suo victitabat, credebatur a quibusdam malignis
pecunia fuisse opulenta. Quidam ergo malignus, volens habere
pecuniam, quam credebat penes se esse in thesauro latitantem,
quadam nocte in hyeme parietem camere sue fregit et intrans
tristi cultello eam iugulavit. N ichil tamen asportavit3 nam ad
clamorem mulieris morientis timore percussus statim affugit.
Mulier autem hec mortua post aliquos dies apparuit sorori sue
mulieri virgini iam memorate, quam aspiciens soror cum magna
tristicia quesivit ab ea, quomodo se haberet. Que dixit ei quod
bene quidem, et illa quesivit, an aliam penam postquam exivit
a corpore sustinuisset. Que respondit quod sic, dicens: ‘Post—
quam,’ inquit, ‘exivi de corpore excussa fui in ignem '. Soror
autem illius cum magna tristicia et admiracione (εἰς)2 mortis
Christi, quesivit ab ea causam. Et illa respondit: ‘ Quia‚'
inquit, ‘consuevi diebus festivis exire de ecclesia ante com-
munionem '. Soror autem eius hoc verbum non intellexit. Unde
adiuravit per mortem Christi quod diceret ei quid hoc esset.
Que respondit: ‘Non plus tibi dico': [sol. 45b] et disparuit.

1 MS. redit. 2 For adiuracione (?).

