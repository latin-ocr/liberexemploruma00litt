DE MIRACULIS B.v.M. 25

in aere penderent, ecce sancta Virgo mater in auxilium ei
veniens per biduum eum, ut sibi videbatur, suis sanctis manibus
sustentavit nec aliam lessionem pati permisit. [lli vero [fol. 36b]
qui eurn suspenderunt, cum ad locum illum unde paulo ante
decesserant ubi ille pendebat rediisent, et vidissent eum viventem
et vultu hylari quasi nil mali pacientem, putaverunt eum non
plene laqueo innexum. Et accedentes dum guttur eius trans-
figere vellent, iterum sancta Maria semper Virgo manus suas
gutturi eius apposuit, et non transfigi permisit. Cognoscentes
vero illi eo referente quod sancta Virgo Maria auxiliaretur ei,
valde mirati dimiserunt eum amore Dei et eius matris, qui abiens
factus est monachus et postea quoad vixit servivit Deo et sanc-
tissime matri eius.

(43) Exemplis autem memoratis consonat gloriose quod re—
tulit michi et multis aliis frater Henricus de F oxtune, de ordine
nostro, vir bonus veridicus et fide dignus. Hic, cum esset canon-
icus de Premonasterio in Anglia, antequam intraret ordinem
nostrum, audivit ab ore prioris monasterii sui, nomine fratris
Roberti de Whaddune, exemplum subscriptum eterna memoria
dignum. Fuit in partibus illis quidam paterfamilias nomine
Willelmus de Elcindone‚ cui erat filius nomine Henricus 1 et erat
clericus qui et aliquando habuit de ecclesia de Thurnebi‚ cuius
rector erat pater dicti fratris Henrici, V marcas annuas, Sane
iste clericus in etate iuvenili mortuus, post mortem, secundum
Dei dispositionem, patri suo apparuit. Requisitus autem a patre
quomodo se haberet, dixit se, adiutorio gloriosissime regine
mundi matris Dei, salutem eternam obtinuisse. ‘Nam quando
mortuus eram, inquit, omnia que feceram bona et mala in statera
ponderabantur‚ sed mala mea penitus [fol. 37a] preponderabant,
bonis meis quasi nullum locum tenentibus. Cum ergo essem ego
in tali iam articulo dampnationis constitutus, adest mater miseri-
cordie, mundi totius regina, et uno de articulis pedum venera-
bilium parti statere cui bona mea inerant in altum ex levitate
bonorum subvolanti apposito, partem illam virtuose retrahit, et
malis meis omnibus incomparabiliter preponderare fecit 3 ac per
hec sententia pro me lata est, et sic ego salute eterna, subsidio
illius gloriose, donatus sum. N ec tamen ego apud celi reginam

¹ MS. hereticus.

